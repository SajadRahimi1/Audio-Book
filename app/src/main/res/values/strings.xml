<resources>
    <string name="app_name">اثر مرکب صوتی</string>

    <string name="intro" translatable="false">"این کتاب دربارۀ موفقیت است و آنچه برای دستیابی به موفقیت، واقعاً لازم است . وقت آن رسیده که کسی این موضوع را رک و راست به شما بگوید . مدتی طولانی ست که به بازی گرفته شده اید و فریب خورده اید . هیچ فرمول مخفی نوش داروی سحر آمیزی برای موفقیت وجود ندارد. شما هیچ وقت با روزی دو ساعت وقت گذراندن در اینترنت، به درآمد دویست هزار دلاری نمی رسید .هیچوقت نمی توانید پانزده کیلوگرم از وزنتان را در یک هفته کم کنید، با مالیدن یک کرم روی صورت تان، بیست سال جوان تر نمی شوید، نمی توانید با خوردن یک قرص، زندگی زناشویی تان را درست کنید و موفقیت بادوام و پایدار را هم با هر برنامه ای که برای واقعی بودن بسیار عالی به نظر می رسد، به دست نمی آورید .خیلی خوب می شد اگر می توانستید موفقیت، شهرت، عزت نفس، روابط خوب، سلامتی و آسایش و رفاه خودتان را در یک بستۀ ظریف زیبای صدفی از فروشگاه محله تان بخرید . ولی موفقیت در این دنیا این طوری به دست نمی آید.
 ما دائم با ادعاهای مهیجِ فزاینده ای درباره ی پولدار شدن، خوش اندام شدن، جوان تر شدن، جذاب تر شدن و ... بمباران می شویم و معمولًا همه ی آنها ادعاهایی یک شبه با تلاش کم و با پرداخت مثالً فقط 95 / 39 دلار هستند . این پیام های بازاریابی تکراری، احساس و درک ما را دربارهٔ آنچه که برای رسیدن به موفقیت لازم است، تحریف می کنند . ما بینش مان را دربارهٔ اصول ساده اما عمیقی که برای موفقیت لازم و ضروری هستند، از دست داده ایم.
من از این موضوع، خسته و کلافه شده ام . دیگر نمی توانم کنار بنشینم و ببینم که این پیامهای بی معنی و نابخردانه، مردم را منحرف می کنند . من این کتاب را به این خاطر نوشتم که شما را برگردانم به اصول اولیه. می خواهم به شما کمک کنم تا از این اغتشاش و درهم ریختگی خلاص شوید و روی همان اصول اساسی تمرکز کنی که واقعاً مهم هستند .
شما می توانید بلافاصله اصول موفقیت اثبات شده با زمان و تمرین هایی را که در این کتاب است، به کار بندید تا نتایجی پایدار و قابل سنجش به وجود آورید . می خواهم به شما یاد دهم که چگونه قدرت اثر مرکب را مهار کنید؛ همان سیستم عاملی که زندگی شما را اداره می کند؛ چه در جهت بهترشدن و چه در جهت بدتر شدن . اگر از این سیستم به نفع خودتان استفاده کنید، واقعاً می توانید تحولات چشمگیری را در زندگی تان به وجود آورید . احتمالا این جمله را شنیده اید : به هر چیزی که به آن فکر کنید، می توانید برسید . خب، البته فقط در صورتی که بدانید چطوری . اثر مرکب راهنمایی عملی است که به شما یاد می دهد چگونه در استفاده از این سیستم مهارت پیدا کنید . وقتی ماهر شوید، دیگر هیچ چیزی یا هیچ هدفی وجود ندارد که نتوانید آنرا به دست آورید. از کجا می دانم که اثر مرکب تنها فرآیند مورد نیاز شما برای رسیدن به اوج موفقیت است؟ اول اینکه: من این اصول را در زندگی شخصی خودم به کار بسته ام . از این متنفرم که نویسندگان، سنگ شهرت و ثروت خودشان را به سینه می زنند، ولی مهم است که بدانید من از تجربه های شخصی خودم صحبت می کنم. من به شما مدارک و شواهد زنده ارائه می کنم، نه فقط نظریه هایی تکراری . همانطور که آنتونی رابینز پیش از این اشاره کرد، من از تلاش هایم در کسب و کار به موفقیت های قابل توجهی رسیده ام، به این خاطر که آن را آگاهانه با اصولی که در این کتاب می خوانید، ساخته ام . در بیست سال گذشته، خیلی جدی در مورد موفقیت و پیشرفت شخصی مطالعه کرده ام . صدها هزار دلار را صرف آزمایش و بررسی ایده ها، ابتکارها و فلسفه های مختلف کرده ام . تجربیات شخصی من ثابت کرده اند که: مهم نیست چه چیزی یاد می گیرید یا از چه استراتژی یا تاکتیکی استفاده می کنید، موفقیت در نتیجه ی سیستم عاملِ اثر مرکب به دست می آید. دوم اینکه، در شانزده سال گذشته من یکی از رهبران صنعت موفقیت و پیشرفت شخصی بوده ام و با رهبران متفکر، سخنران ها و نویسندگان محبوب زیادی هم فکری کرده ام . به عنوان یک سخنران و مشاور، ده ها هزار کارآفرین را آموزش داده ام و مربی رهبران کسب و کار، مدیران عامل و آدم های فوق العاده موفق بیشماری بوده ام .
از بین هزاران مطالعه ی موردی، چیزهایی را که موثر هستند و چیزهایی را که به کار نمی آیند، خلاصه و استخراج کرده ام. سوم اینکه، به عنوان ناشر مجله ی موفقیت، هزاران مقاله ی دریافتی و کتاب را غربال می کنم و در روند انتخاب کارشناسانی که در مجله با آنها مصاحبه می کنیم، شرکت می کنم و تمام مطالب شان را می خوانم. هر ماه تقریباً با نیم دوجین از کارشناسان برجسته و نخبه، دربارۀ عناوین و موضوعات مختلف مربوط به موفقیت مصاحبه می کنم و بهترین ایده ها و تفکراتشان را بیرون می کشم . هر روز و در طول روز، در حالا خواندن، مرتب کردن، فیلتر کردن و شنا در اقیانوس اطلاعات مربوط به موفقیت و پیشرفت شخصی هستم. منظورم این است که وقتی شما چنین دیدگاه کامل و جامعی درباره ی این صنعت دارید و در ضمن، از مطالعه ی آموزه ها و عادت های بعضی از موفق ترین آدم های جهان به خردمندی رسیده اید، هوشیاری شگفت انگیزی در شما به وجود می آید . حقایق اصولیِ نامشهود، مثل کریستال، شفاف و روشن می شوند. با دیدن، خواندن و شنیدن خیلی از این حقایق، دیگر توسط تبلیغات دروغین یا فرستاده های خودمدعا با ادعای جدیدترین » دستاورد علمی « فریب نمی خورم . دیگر هیچ کسی نمی تواند تقلب به من بفروشد . من از دیدگاه های مرجع زیادی مطلع هستم . راه های خیلی زیادی را طی کرده ام و از روشهای سختی به حقایق رسیده ام.
همانطور که مربی من و فیلسوف بزرگ کسب و کار، جیم ران گفته است :  هیچ اصول جدیدی وجود ندارد . حقیقت چیز جدیدی نیست، بلکه موضوعی قدیمی ست . شما باید نسبت به آن مردی که می گوید بیا اینجا، می خواهم عتیقه جات ساخته ی خودم را به شما نشان بدهم! مشکوک باشید . نه، شما نمی توانید یک عتیقه بسازید. این کتاب، درباره ی مطلبی ست که واقعاً مهم هستند و هیچگونه مطالب اضافی و بیهوده ای در آن وجود ندارد . چه چیزهایی واقعاً کارساز واقع می شوند و به کار می آیند؟ کدام اصول اولیه و اساسی که وقتی روی آنها متمرکز شوید و مهارت پیدا کنید، سیستم عاملی را به وجود می آورند که می تواند شما را به اهداف مورد نظرتان برساند و به شما کمک کند تا به شیوه ی دلخواه تان زندگی کنید؟ در این کتاب، همان اصول وجود دارد؛ آنها سیستم عاملی را ایجاد می کنند به نام اثر مرکب.
قبل از اینکه ادامه ی کتاب را بخوانید، یک هشدار می دهم: کسب موفقیت، سخت است .
این فرآیند پرزحمت، ملال آور و بعضی وقت ها حتی خسته کننده است . پولدار شدن، نافذ و جهانی شدن در رشته و زمینه ی خودتان، آهسته و دشوار اتفاق می افتد . اشتباه برداشت نکنید؛ با پیروی از این اصول و مراحل، تقریباً بلافاصله نتایج آنرا در زندگی تان می بینید . ولی اگر از کار، نظم و تعهد گریزان هستید، همان بهتر پای تلویزیون بنشینید و به تبلیغاتی که سرشار از شعارها و وعده های موفقیت یک شبه ی مشتری پسند هستند، امید بندید؛ البته اگر یک کارت اعتباری پُر از پول دارید. حرف آخر اینکه: شما همین حالا تقریباً تمام چیزهایی را که برای موفقیت می خواهید، می دانید . شما به یادگیری چیزهای بیشتر، احتیاجی ندارید . اگر کل چیزی که می خواهیم داشتنِ اطلاعات بیشتر بود، پس هر کسی که به اینترنت دسترسی دارد، باید در یک عمارت مجلل زندگی کند و عضلاتی پولادین داشته و کاملا خوشحال و سعادتمند باشد . اطلاعات جدید یا بیشتر، چیزی نیست که شما به آن احتیاج دارید، بلکه شما یک برنامه ی عملی جدید می خواهید . وقت آن رسیده که رفتارها و عادت های جدیدی را در خودتان خلق کنید که شما را از کارشکنی و خرابکاری، دور کند و ببرد به سمت موفقیت . رسیدن به موفقیت به همین سادگی ست. در ادامه ی این کتاب، به یک برنامه ی عملی مفصل و ملموس پی می برید . اجازه دهید این کتاب از همین حالا انتظارات تان را دگرگون کند، پیش فرض های تان را از بین ببرد، حس کنجکاوی تان را برانگیزد و ارزش را به زندگی تان بیاورد . در بخش هایی از کتاب، منابعی را عنوان کرده ام که آنها را در سایت TheCompoundEffect.com در دسترس تان قرار داده ام . لطف کنید به این سایت بروید و از آنها استفاده کنید! این کتاب و ابزارهایی که برای حمایت و پشتیبانی از شما فراهم کرده ام، بهترین چیزهایی را به شما ارائه می دهند که شنیده ام، دیده ام، مطالعه کرده ام و آزموده ام . این ها بهترین مطالب از آن مطالبی ست که هر ماه در مجله ی موفقیت به شما هدیه می دهیم؛ عصاره ی همه ی آنها جمع است در یک کتابِ کوچکِ متحول کننده ی زندگی و در ضمن، کتابی بسیار ساده! اثر مرکب.
بیایید شروع کنیم‬"</string>
    <string name="s1_1">"آیا شنیده اید که می گویند  آنکه آهسته و پیوسته برود، برنده  می شود آیا داستان لاک پشت و خرگوش را شنیده اید؟
خانوم ها، آقایان ! من مثل آن لاک پشت هستم . اگر به من وقت کافی دهید، هر کسی را، در هر زمانی و در هر رقابتی شکست می دهم . چرا؟ نه به این خاطر که بهترین یا باهوش ترین یا سریع ترین شخص هستم، بلکه به این خاطر پیروز خواهم شد که عادت های مثبتی را در خودم پرورش داده ام و در به کار بستن آن عادت ها هم، ثبات و پایداری دارم . در کل جهان کسی نیست که بیش تر از من به ثبات و پایداری اعتقاد داشته باشد . من یک دلیل زنده برای اثبات این موضوع هستم که ثبات و پایداری، کلید نهایی موفقیت است . در عین حال، شاید همین موضوع، یکی از بزرگ ترین دام ها برای آدم هایی باشد که برای رسیدن به موفقیت تقلا می کنند . خیلی ها نمی دانند چگونه ثبات و پایداری داشته باشند . ولی من می دانم و به همین خاطر از پدرم سپاسگزارم . در واقع، او اولین مربی من بود که قدرت اثر مرکب را در من شعله ور کرد . وقتی فقط هجده ماه داشتم، والدینم از هم جدا شدند و پدرم به تنهایی بزرگم کرد . او مثل اکثر پدرها مهربان و ملایم نبود . قبلاً مربی تیم راگبی دانشگاه بود و به من برای کسب موفقیت، خیلی سخت می گرفت . به خاطر پدرم، هر روز صبح، ساعت شش، از خواب بیدار می شدم؛ آن هم نه با یک تلنگر آهسته ی محبت آمیز روی شانه هایم یا حتی صدای زنگ ساعت . نه، هر روز صبح با صدای برخورد مکرر وزنه های آهنی به کف سیمانی گاراژ خانه مان که کنار اتاق خوابم بود، بیدار می شدم . بیدار شدنم مثل افتادن از یک ساختمان ده طبقه بود. پدر، یک تابلوی بزرگِ نابرده رنج، گنج میسر  نمیشود روی دیوار گاراژ نصب کرده بود و در حالی که ورزش می کرد به آن خیره می شد. هوای بارانی، برفی یا آفتابی فرقی به حالش نداشت، هر صبح با گرمکن ورزشی قدیمی اش آنجا بود . هرگز یک روز را هم از دست نمی داد . می توانستید ساعت تان را طبق تمرینات روزانه ی او تنظیم کنید .من در مقایسه با یک خانه دار و باغبان، کارهای به مراتب بیشتری داشتم . وقتی از مدرسه برمی گشتم، همیشه فهرستی از کارهایی که باید انجام شان می دادم به من خوشامد می گفتند؛ کندن علف های هرز، جمع کردن برگهای خشک، تمیز کردن گاراژ، گردگیری و جارو کردن خانه، شستن ظرف ها و هر چیزی که فکرش را بکنید . در ضمن کسب نمره های پایین در مدرسه به هیج عنوان تحمل نمی شد . همین بود که بود . پدرم هیچ بهانه ای را نمی پذیرفت . هیچوقت اجازه نداشتیم به خاطر مریضی در خانه بمانیم و به مدرسه نرویم؛ مگر اینکه واقعاً استفر اغ می کردیم، خونریزی داشتیم یا اینکه استخوان مان بیرون زده بود! عبارت استخوان  بیرون  زدن از روزهای مربی گری اش در تیم راگبی دانشگاه باقی مانده بود . بازیکنان تیم اش می دانستند که اجازه ندارند از بازی بیرون بیایند، مگر اینکه دچار مصدومیت جدی شده باشند . یک بار مهاجم تیم اش، شانه بندش را بیرون آورد و نشان داد که استخوان ترقوه اش بیرون زده است . فقط آن موقع بود که پدرم اجازه داد از زمین بیاید بیرون . یکی از فلسفه های اصلی پدرم این بود  اصلا  اهمیتی ندارد که چقدر باهوش هستید، باید نداشتن تجربه، مهارت، هوش یا توانایی های ذاتی را با تلاش زیاد و سخت کوشی تان جبران کنید . اگر رقیب شما باهوش تر، با استعدادتر یا با تجربه تر است، فقط لازم است سه یا چهار برابر، سخت کوش تر از او باشید، تا بتوانید شکست اش دهید اهمیتی نداشت که با چه مشکلی روبه رو شوم، او به من یاد داد در هر زمینه ای که شرایط نامساعدی داشتم، مشکل را با شرایط زیاد جبران کنم . پرتاب های آزاد را در مسابقه از دست دادی؟ هزار پرتاب آزاد در هر روز و به مدت یک ماه انجام بده . در دریبل زدن با دست چپ مشکل داری؟ دست راست ات را به کمرت ببند و روزی سه ساعت دریبل تمرین کن . در درس ریاضی نمره ی پایین گرفتی؟ بنشین و یک سره ریاضی بخوان، به کلاس خصوصی برو و تمام تابستان را زحمت بکش تا در امتحان نمره ی خوبی بگیری . هیچ بهانه ای را نمی پذیرفت . اگر در چیزی خوب نبودم، باید بیشتر و هوشمندانه تر، تلاش می کردم . خودش هم به حرف هایش عمل می کرد . از یک مربی راگبی، به یک فروشنده ی حرفه ای و موفق تبدیل شد . از آنجا بود که ابتدا به ریاست رسید و سرانجام شرکت خودش را راه اندازی کرد . البته زیاد به ما دستور نمی داد . از همان اول، اجازه می داد که خودمان از موضوع سر دربیاوریم . همیشه در مورد قبول مسئولیت شخصی تأکید می کرد . هر شب با چماق بالای سرمان نمی ایستاد تا تکالیف مدرسه مان را انجام دهیم؛ ما فقط باید به موقع و با تکالیف انجام شده مان جلوی اش حاضر می شدیم. وقتی این کار را انجام می دادیم، از ما تقدیر می کرد . اگر در مدرسه نمره های خوبی می گرفتیم، ما را به بستنی فروشی پرینگز می برد و در آنجا اجازه داشتیم تکه های بزرگ موز با شش اسکوپ بستنی و همه ی مخلفات بگیریم! بارها خواهر و برادرهای من در مدرسه نمره های خوبی نگرفتند و بنابراین اجازه نداشتند که با ما به فروشگاه بیایند . بیرون رفتن همراه پدر، برایمان خیلی مهم بود؛ بنابراین تمام تلاشمان را می کردیم که بتوانیم برویم این انضباط و رویه ی پدر، برایم یک سرمشق بود .
پدر، بت من محسوب می شد و می خواستم او هم به من افتخار کند. در ضمن می ترسیدم ناامیدش کنم. یکی از فلسفه های پدرم این بود  آدمی باش که نه می گوید . با همرنگ جماعت بودن، هیچ موفقیتی به دست نمی آید . غیرمعمول باش، یک آدم  . فوق العاده به همین خاطر بود که هرگز دنبال مواد مخدر نرفتم . او هیچوقت راجع به این موضوع با من صحبت نکرد، ولی نمی خواستم آدمی باشم که مواد مصرف می کند، آن هم فقط به این خاطر که بقیه هم از این کارها می کنند و در ضمن نمی خواستم پدر را مأیوس کنم . به خاطر پدر، در دوازده سالگی، برنامه ی من به اندازه ی برنامه ی کارآمدترین مدیران عامل، مفید بود . بعضی وقت ها شکوه و زاری می کردم به هرحال یک کودک بودم ولی در همان موقع هم تَهِ دلم لذت می بردم از اینکه یک برتری نسبت به همکلاسی هایم دارم . پدر به من یک برتری جدی و زودهنگام داده بود؛ یکی، دربارۀ انضباط و دیگری طرز فکری که می توانست من را مسئول و متعهد بار آورد و هر کاری کند به هر چیزی که به عنوان هدف در نظر می گرفتم، برسم. اتفاقی نیست که شعار مجله ی موفقیت را گذاشته ایم : آنچه  جویندگان موفقیت می خوانند. امروز من و پدرم سرِ این موضوع شوخی می کنیم که او چگونه من را فردی معتاد به موفقیت بار آورده است . در هجده سالگی، درآمدی بالغ بر صد هزار دلار در کسب و کار خودم داشتم . در بیست سالگی، خانه ای در یک محله ی اعیان نشین خریدم . در بیست وچهار سالگی، درآمدم به بیش از یک میلیون دلار در سال رسید . در بیست وهفت سالگی، رسماً ثروتمندی خودساخته بودم و کسب وکاری داشتم که درآمدی بیش از پنجاه میلیون دلار ایجاد می کرد . این اتفاقات زندگی من بود تا امروز؛ یعنی وقتی که هنوز چهل ساله نشده ام، ولی به اندازه ای پول و دارایی دارم که برای باقی عمر خانواده ام کافی باشد
پدر راه های  می گوید زیادی برای سخت کردن دوران کودکی یک آدم وجود دارد . حداقل، روش من، خیلی بد نبود! به نظر می رسد تو خوب از پس اش برآمدی. هر چند اعتراف می کنم که باید روی خودم کار کنم تا بتوانم بدون همراه داشتن کتاب های کسب وکار و سی دی های پیشرفت های شخصی، به بطالت جایی لَم دهم و در لحظه زندگی کنم یا روی تختی، کنار ساحل، چرت بزنم؛ با همه ی این ها باید به خاطر مهارت های موفقیتی که از پدرم و دیگران در طول مسیر زندگی ام یاد گرفته ام تشکر کنم رازی اثر مرکب از پرده بر می دارد که در پشت موفقیت من وجود دارد . به  شکل عمیقی به اثر مرکب اعتقاد دارم چون پدرم مطمئن شد که من هر روز و همیشه با آن زندگی می کنم؛ تا جایی که حتی ا گر زور هم میزدم، دیگر نمی توانستم جور دیگری زندگی کنم اگر شبیه بیشتر مردم باشید، معتقدی واقعی به اثر مرکب نیستید . دلایل خیلی زیاد و قابل درکی برای این حرفم وجود دارد . شما مربی و سرمشق های مشابهی  نداشته اید که به شما نشان دهند چه کار کنید . شما نتیجه ی نهایی اثر مرکب را تجربه نکرده اید . در جامعه، فریب مان داده اند . ما با بازاریابی های تجاری هیپنوتیزم شده ایم . شما را با مشکلاتی که ندارید، متقاعد می کنند و بعد، برای پیشگیری و علاج آنها، راه حل هایی فوری به شما می فروشند . ما اجتماعی شده ایم تا به پایان های افسانه ای که جایشان در رمان ها و فیلم هاست، باور داشته باشیم . ما اعتقادمان را در مورد خوبی و ارزش سخت کوشی و تلاش های مداوم و پایدار از دست داده ایم . بیایید این موانع را یکی یکی بررسی کنیم "</string>

    <string name="s1_2">"اثر مرکب، اصل به دست آوردن پاداش های بزرگ از طریق مجموعه ای از انتخاب های کوچک و هوشمندانه است . آنچه درباره ی این فرآیند از همه چیز برایم جالب تر است، این است که با وجود اینکه نتایج به دست آمده خیلی بزرگ هستند، ولی قدم هایی که در هر لحظه برمی دارید، خیلی به چشم نمی آیند . می توانید از این استراتژی برای بهبود وضع سلامتی تان استفاده کنید یا برای بهبود روابط یا وضعیت مالی یا هر چیز دیگری که می خواهید استفاده کنید و این تغییرات آنقدر جزیی هستند که تقریبا نامحسوس محسوب می شوند . این تغییرات کوچک، باعث نتایجی کوچک یا غیر آنی می شوند، نه پیروزیهای بزرگ و آشکار . پس چرا باید به خودم زحمت بدهم؟ خیلی ها فریب سادگی اثر مرکب را می خورند و خیلی زود از آن خسته می شوند . بعد از هشت روز دویدن، دست می کشند، چون هنوز هم اضافه وزن دارند . یا بعد از شش ماه تمرین، یادگیری نواختن پیانو را رها می کنند، چون به جز در یک نُت ساده، هنوز در چیز دیگری مهارت پیدا نکرده اند . یا اینکه بعد از گذشت چند سال، پرداخت سهم شان در بیمه ی بازنشستگی را متوقف می کنند، چون می توانستند از پول نقدشان استفاده ی بهتری کنند و در ضمن، به نظرنمی رسید که خیلی هم به پولشان اضافه شود . چیزی که آنها نمی  دانند این است که این گام های کوچک و به ظاهر ناچیز که پیوسته و در طول زمان انجام می شوند، یک تفاوت بنیادین ایجاد می کنند .  اجازه دهید چند مثال بزنم تا جزییات این موضوع را برای شما توضیح دهم .
انتخاب های کوچک و هوشمندانه + پایداری + زمان = تفاوتهای بنیادین"</string>

    <string name="s1_3">"
اگر بین سه میلیون دلار به صورت نقدی و یک سکه ی یک سنتی که در 31 روز آینده هر روز ارزشش دو برابر می شود، حق انتخاب داشته باشید، کدام را انتخاب می کنید؟ اگر از قبل، این مثال را شنیده باشید، می دانید که باید سکه ی یک سنتی را انتخاب کنید، چون این مسیری ست که به یک ثروت بزرگ تر منتهی می شود . با این حال، چرا خیلی سخت است که باور کنیم انتخاب سکه ی یک سنتی، در نهایت منجر به پول بیشتری می شود؟ چون زمان خیلی بیشتری می بَرَد تا نتیجه ی نهایی را ببینیم . بیایید نگاهی نزدیک تر و دقیق تر داشته باشیم . فرض کنیم شما سه میلیون دلار پول نقد را انتخاب می کنید و دوست تان از مسیر سکه ی یک سنتی می رود .
در روز پنجم، دوست تان 16 سنت دارد و شما هم سه میلیون دلار دارید . در روز دهم، او فقط 5/12 دلار دارد که جلوی شما چیزی به حساب نمی آید . فکر می کنید دوست تان در مورد تصمیمی که گرفته است، چه احساسی داشته باشد؟ شما مشغول خرج کردن میلیونها دلار هستید و از آن لذت می برید و از انتخاب تان هم خیلی راضی هستید . بعد از گذشت بیست روز و در حالی که تنها یازده روز باقی مانده، مسیر سکه ی یک سنتی تنها به 5243 دلار ختم شده است . در این لحظه، دوست شما در مورد خودش چه احساسی دارد؟ برای همه ی فداکاری ها و رفتارهای مثبت اش، فقط کمی بیشتر از پنج هزار دلار نصیبش شده است . ولی شما سه میلیون دلار دارید . بعد، جادوی غیبی اثر مرکب شروع می کند به پدیدار شدن . همان رشد و ترقی کوچک روزانه، اثر مرکبی ایجاد می کند که ارزش آن در روز سی و یکم در حدود 10737418/24 دلار است که بیش از سه برابر پول شماست .
در این مثال ساده دیدیم که چرا پایداری در طول زمان، خیلی مهم است . در روز بیست و نهم، شما همان سه میلیون دلارتان را دارید و مسیر سکه ی یک سنتی به چیزی در حدود 2/7 میلیون دلار ختم شده است . دقیقاً در روز سی ام از این دوره ی سی و یک روزه است که او با 5/3 میلیون دلار از شما جلو می افتد و در آخرین روز این فوقِ ماراتن یک ماهه است که دوست تان شما را کنار می زند و شکست می دهد . او در نهایت، کارش را با 10737418/24 دلار به پایان می رساند، آن هم مقابل سه میلیون دلار شما .
چیزهای خیلی کمی هستند که به اندازه ی  اثر  جادوی مرکب ، موثر و  برانگیزاننده باشند . به شکل حیرت انگیزی این نیرو در همۀ جنبه های  نیرو  انگیزی، این زندگی به همین اندازه موثر و قدرتمند است.
داستان بعد هم مثال دیگری ست از این موضوع ..."</string>

    <string name="s1_4">"سه دوست صمیمی را در نظر بگیرید که کنار هم بزرگ شده اند . در یک محله زندگی می کنند، حساسیت هایی شبیه هم دارند و درآمد سالانه شان در حدود 50 هزار دلار است . هر سه ازدواج کرده اند، سلامتی و وزن طبیعی دارند و فقط  کمی درباره ی چاقی بعد از ازدواج نگران هستند.
دوست اول، لَری، همان کارهای همیشگی اش را انجام می دهد، خوشبخت است یا دست کم اینطور فکر می کند، ولی بعضی وقت ها شکایت می کند که هیچ چیزی هرگز تغییر نمی کند . دوست دوم، اسکات، بعضی تغییرات مثبت کوچک و به ظاهر بی اهمیت را شروع می کند . هر شب ده صفحه از یک کتاب خوب را می خواند و هر روز در مسیر رفتن به مسیر کارش، 30 دقیقه، یک فایل صوتی آموزشی یا الهام بخش را گوش می کند . اسکات می خواهد تغییراتی را در زندگی اش ایجاد کند؛ ولی نمی خواهد برای این کار، سر و صدای زیادی به پا کند . این اواخر، مقاله ای را در مجله ی موفقیت خوانده و از آن مقاله ایده ای گرفته است و می خواهد آن را در زندگی اش به کار بندد . قصد دارد 125 کالری را از برنامه ی غذایی روزانه اش حذف کند . البته این موضوع بزرگی نیست . این کار با یک فنجان برشتوک کمتر، یا استفاده از یک بطری آب گازدار به جای یک لیوان لیموناد یا استفاده از سس خردل به جای سس مایونز برای ساندویچ هایش امکان پذیر است . کارهایی که همه شان شدنی است .
علاوه بر این، او به اندازه ی تقریباً دوهزار گام  اضافی ( کمتر از یک مایل ) پیاده روی را به برنامه ی روزانه اش اضافه کرد . اینها فعالیت هایی جدی نیستند که نیاز به شجاعت یا تلاش زیاد داشته باشند .  کارهایی هستند که هر کسی می تواند انجام دهد . ولی اسکات مصمم است که این کارها را انجام دهد . او می داند با اینکه این کارها ساده هستند، ولی ممکن است به آسانی وسوسه شود که از انجام شان صرفنظر کند . دوست سوم، براد، چند انتخاب بد انجام داده . تازگی ها یک تلویزیون جدید با صفحه نمایش بزرگ خریده و بنابراین وقت بیشتری را به تماشای برنامه ای می گذراند که به آن علاقه دارد . او دستورالعمل هایی را که در شبکه ی آشپزی دیده است، امتحان می کند؛ لازانیا و انواع دسرها از غذاهایی هستند که علاقه دارد . در ضمن، یک میز انواع نوشیدنی در اتاق پذیرایی اش قرار داده و هفته ای یک نوشیدنی  را به برنامه غذایی اش اضافه می کند . اینها چیزهای خیلی زیادی نیستند، براد فقط می خواهد کمی بیشتر، لذت ببرد . در آخر ماه پنجم، هیچ تفاوت مشهود و محسوسی بین لری، اسکات و براد وجود ندارد . اسکات هر شب کمی کتاب می خواند و هر روز در مسیر رفتن به محل کارش به فایلهای صوتی گوش می دهد . براد از زندگی اش اذی می برد و کار کمتر انجام می دهد. لری هم همان کارهای همیشگی اش را انجام می دهد . هر چند هر کدام الگوهای رفتاری خودشان را دارند، ولی پنج ماه به اندازه ی کافی طولانی نیست که هر گونه افت یا بهبودی واقعی در وضعیت و موقعیت شان ایجاد کند . در واقع، اگر وزن این سه نفر راروی یک نمودار رسم می کردیم، با خطای گرد کردن صفر مواجه می شدیم؛ یعنی هر سه کاملاً هم اندازه و هم وزن به نظر می رسیدند . در انتهای ماه دهم، هنوز هم نمی توانیم تغییرات قابل توجهی را در زندگی شان ببینیم . وقتی به انتهای ماه هجدهم می رسیم، تفاوت هایی جزئی ولی قابل اندازه گیری در این سه دوست ظاهر می شود . ولی حدود ماه بیست و پنجم، تفاوت های آشکار و واقعاً قابل اندازه گیری نمایان شدند . در انتهای ماه بیست و هفتم، تفاوت های بزرگ و فاحشی بین آنها وجود دارد و در ماه سی و یکم، تغییرات و تفاوت های آنها تکان دهنده است و شگفت انگیز . حالا براد چاق است، در حالی که اسکات آراسته و خوش اندام محسوب می شود . اسکات به سادگی و فقط با کم کردن 125 کالری از برنامه غذایی روزانه اش، 33 پوند یعنی 15 کیلوگرم از وزن اش کم کرده است!
براد در همان بازه ی زمانی، روزانه فقط 125 کالری بیشتر مصرف کرده بود و 33/5 پوند به وزن اش اضافه شده بود . حالا او 67 پوند بیشتر از اسکات وزن دارد! ولی تفاوت های بین آنها به مراتب مهم تر از وزن شان بود . اسکات تقریباً هزار ساعت از وقت اش را در خواندن کتاب های خوب و گوش کردن به فایل های صوتی پیشرفت شخصی سرمایه گذاری کرده بود و با به کار بستن دانشی که به دست آورده بود، ترفیع شغلی گرفته بود و حقوق اش هم بیشتر شده بود . بهتر از همه ی این ها اینکه زندگی زناشویی اش هم بهتر شده بود و روابطی گرم و صمیمانه با همسرش داشت . براد چطور؟ از کارش ناراضی بود و زندگی زناشویی اش هم پر از مشکلات بود و در معرض خطر . و لری؟ تقریباً همان جایی بود که دو سال و نیم پیش هم در آنجا قرار داشت، جز اینکه حالا از زندگی، بیشتر شکایت می کرد . قدرت خارق العاده ی اثر مرکب به همین سادگی ست . آن هایی که اثر مرکب را به نفع خودشان به کار می گیرند در مقایسه با همتایان شان که اجازه می دهند اثر مرکب علیه شان باشد، تفاوت هایی باور نکردنی دارند . اثر مرکب معجزه آسا به نظر می رسد! شبیه جادوست یا جهشی کوانتومی . بعد از گذشت سی و یک ماه یا سی و یک سال ، شخصی که ماهیت مثبت اثر مرکب را به کار می گیرد، مثل کسی به نظر می رسد که یک شبه به موفقیت رسیده است . در واقع، موفقیت عمیق او نتیجه ی انتخاب های کوچک و هوشمندانه ایست که در طول زمان و با پایداری انجام شده اند . "</string>
    <string name="s1_5">"می دانم که در مثال بالا، نتایج، خیلی چشمگیر به نظر می رسند، ولی در واقع موضوع حتی عمیق تر از این حرف هاست . واقعیت این است که حتی یک تغییر کوچک، می تواند اثر قابل توجهی داشته باشد و یک اثر موجی ناخواسته و غیر منتظره به وجود آورد . بیایید یکی از عادت های بد (عادت خوردن غذاهای چرب به صورت مکرر ) براد را خیلی موشکافانه بررسی کنیم تا بهتر درک کنید که اثر مرکب چگونه می تواند به نحوی منفی اثر کند و با ایجاد یک اثر موجی، کل زندگی تان را تحت تاثیر قرار دهد .
براد از روی دستورالعملی که از شبکه ی آشپزی یاد گرفته بود، شیرینی مافین می پخت . او به خودش می بالید و خانواده اش هم شیرینی هایش را دوست داشتند و به نظر می رسید که تحسین همه را برانگیخته بود . او دائم مافین و شیرینی های دیگر می پخت . عاشق شیرینی پزی و دست پخت خودش بود و بیش از اندازه شیرینی می خورد؛ ولی آنقدر زیاد نبود که کسی متوجه شود . به هر حال، این غذای اضافی، شب ها براد را بدخواب می کرد و صبح ها هم با خستگی از خواب بیدار می شد و همین باعث می شد که کمی بدخلق شود . این کم خوابی و بدخلقی، روی عملکرد براد در شغل و محیط کارش اثر گذاشت .او بهره وری کمی داشت و در نتیجه، بازخورد منفی و دلسرد کننده ای از رئیس اش می گرفت . در انتهای روز هم از شغل اش ناراضی بود و انرژی اش کامل تحلیل رفته بود که باعث می شد مسیر برگشت به خانه هم طولانی تر و پردغدغه تر از همیشه به نظر برسد . همه ی اینها باعث می شدند که بیشتر به غذا روی آورد؛ استرس یکی از دلایل پرخوری اش بود . کمبود انرژی باعث شد که براد نسبت به قبل، تمایل کمتری داشته باشد که با همسرش پیاده روی کند؛ فقط احساس می کرد که علاقه ای به پیاده روی ندارد . همسرش از دست رفتن و کمبود زمان های باهم بودن شان را احساس می کرد و این بی میلی و بی حوصلگی او را به خودش می گرفت . با حضور کمتر در فعالیت های مشترک با همسرش  و در ضمن ورزش نکردن و استشمام نکردن هوای تازه، بدن براد دیگر هورمون اندورفین را که باعث شادی و اشتیاق می شود، ترشح نمی کرد . در نتیجه، از آنجایی که براد دیگر احساس شادمانی نداشت، شروع کرد به عیب جویی از خودش و دیگران و تعریف و تمجید از همسرش را کنار گذاشت و از آنجایی که هیکل اش چاق و بدفرم شده بود، اعتماد به نفس اش را از دست داد و احساس جذابیت کمتری می کرد و کمتر برای روابط عاشقانه با همسرش تحریک می شد . براد متوجه نبود که این نداشتن انرژی و کمبود محبت و علاقه نسبت به همسرش، چگونه روی زندگی زناشویی اش اثر می گذارد؛ فقط می دانست که احساس کج خلقی و عصبانیت می کند . او شروع کرد به وقت تلف کردن با تماشای برنامه های دیروقت و شبانه ی تلویزیون؛ چون کار راحتی بود و توجه اش را از موضوعات اصلی منحرف می کرد . با احساس دوری و فاصله، همسر براد شروع کرد به گلایه و در ضمن نیازهای عاطفی اش بیشتر شد . وقتی این موضوع، اثری نگذاشت، از لحاظ عاطفی عقب کشید تا از خودش محافظت کند . احساس تنهایی می کرد، در نتیجه، انرژی اش را متوجه کارش کرد و وقت بیشتری را با دوستان و همکاران اش صرف می کرد تا نیازش را به همراهی و هم صحبتی با دیگران رفع کند . مردان همکارش شروع کردند به گرم گرفتن با او و این موضوع باعث شد که متوجه شود هنوز جذاب است . او هیچ وقت به براد خیانت نکرد، ولی فهمید یک جای کار می لنگد و چیزی سر جایش نیست . براد جای اینکه درک کند انتخاب ها و عادت های بد او دلیل اصلی مشکلات شان است، همیشه همسرش را سرزنش می کرد و او را مقصر می دانست .
اینکه جای نگاه کردن به درون خودمان و انجام کارهای لازم برای از بین بردن اشتباهات مان، معتقدیم که مشکل از دیگران است، یکی از اصول معمول در علم روانشناسی ست . براد نمی دانست که باید به درون اش نگاه کند، چون در شبکه های آشپزی و سریال های جنایی که علاقه داشت، توصیه هایی در مورد روابط دوستانه و پیشرفت شخصی وجود نداشت . با این حال، اگر او همان کتاب های  یشرفت شخصی را که دوست اش اسکات می خواند، خوانده بود، ممکن بود راههایی یاد گیرد که با آنها عادت های منفی اش را تغییر دهد . متاسفانه انتخاب های کوچکِ روزانه ی براد، موجی را خلق کرد که در همه ی جنبه های زندگی شخصی اش، مشکلات و آسیب هایی را به وجود آورد .
البته، اثر همه ی آن حساب کردن کالری های مصرفی و کنکاش های فکری، روی اسکات، برعکس بود؛ او کسی بود که حالا جایزه ی رفتارهای مثبت اش را می گرفت . به همین سادگی . با داشتن وقت کافی و پایداری، نتایج عیان می شوند و حتی بهتر اینکه آنها کاملاً قابل پیش بینی هستند .
خبر خوب این است که اثر مرکب، قابل پیش بینی و قابل اندازه گیری ست . آیا این موضوع باعث دلگرمی تان نیست که بدانید فقط با مجموعه ای از قدم های بسیار کوچک و داشتن پایداری در طول زمان، می توانید بنیان زندگی تان را بهبود بخشید؟ این کار ساده تر است یا اینکه همه ی انرژی و قدرت تان را جمع کنید تا کارهایی دلیرانه و قهرمانانه انجام دهید، آن هم به قیمت فرسوده کردن خودتان؟ تازه در موقعیت دیگری مجبورید دوباره همه ی انرژی تان را جمع کنید و باز تلاش کنید (که احتمالاً ناموفق خواهد بود. ) من که حتی از فکرکردن به آن هم خسته و درمانده می شوم، ولی این همان کاری ست که مردم انجام می دهند . جامعه، ما را جوری شرطی کرده است که به اثر بخشی تلاش های بزرگ، به شدت اعتقاد داریم . ولی در واقع، قضیه برعکس است.
زیبایی اثر مرکب در سادگی اش است . در کل مسیر، رفتارهای آدمها دقیقاً یکسان به نظر می رسند، ولی جادوی اثر مرکب، بالاخره شروع به اثرگذاری می کند و تفاوت های بزرگ در نتایج نهایی به وجود می آورد.‬"</string>
    <string name="s1_6">"مشکل ترین جنبه ی اثر مرکب این است که  مجبوریم قبل از اینکه بتوانیم نتایج آنرا ببینیم، مدت زمانی را به طور پایدار و موثر در آن زمینه تلاش کنیم . نیاکان ما این موضوع را می دانستند و بنابراین وقت شان را صرف دیدن برنامه های تبلیغاتی تلویزیون نمی کردند؛ همان برنامه هایی که دائم در باره ی مسائلی از این دست صحبت می کنند که چگونه در 30 روز اندامی خوش فرم داشته باشیم یا اینکه در شش ماه یک قلمروی املاک و مستغلات برای خودمان ایجاد کنیم . شرط می بندم که نیاکان شما در طول زندگی شان هر شش روز هفته را با استفاده از مهارت هایی که در جوانی شان آموخته بودند، از طلوع تا غروب خورشید کار می کردند .
آنها می دانستند که راز موفقیت، سختکوشی، نظم و عادت های خوب است . این موضوع جالب است که در بعضی از خانواده های ثروتمند، بعد از یک یا دو نسل، ثروت از بین می رود . فراوانی خیلی زیاد، اغلب منجر به طرز فکری بی شور و شوق می شود که آن هم به نوبه ی خود، یک شیوه ی زندگی ساکن و بی تحرک به وجود می آورد . به خصوص بچه پولدارها در خطر ابتلا به این قضیه هستند . آنها کسانی نبوده اند که در وهله ی اول، برای خلق این ثروت، انضباط و شخصیت شان را رشد داده اند؛ بنابراین منطقی ست که از ارزش آن ثروت یا چیزی که برای محافظت از آن لازم است، درک درستی نداشته باشند .
بارها این ذهنیت استحقاقی را در بچه پولدارها، ستاره های سینما و مدیران عامل شرکت ها و یک درجه کمتر در همه ی کودکان و بزرگسالان دیده ایم . به نظر می رسد مردم ما قدر و منزلت کار و تلاش را فراموش کرده اند . ما دو یا سه نسل از آمریکایی هایی را داشته ایم که در سعادت، ثروت وآسودگی خیال زندگی کرده اند . انتظارات ما از آنچه که برای ایجاد موفقیت بادوام و پایدار لازم است؛ نه تنها کم رنگ شده اند، بلکه بیشتر فراموش شده اند؛ مواردی مثل پایداری، سخت کوشی و بردباری و غیره ما فراموش کرده ایم که به جان کندن های اجدادمان احترام بگذاریم؛ آنها تلاش زیادی می کردند که در زندگی شان نظم و انضباط به وجود آورند، شخصیت شان را مستحکم کنند و برای مبارزه با وضعیت های جدید، حاضر به یراق باشند .
واقعیت این است که  از خود راضی بودن  به همه ی امپراطوری های بزرگ ضربه زده است . هر چند که این قضیه محدود به این امپراطوری ها نیست ولی می توان نام تعدادی از آنها را گفت؛ مثل مصری ها، یونانی ها، رومی ها، اسپانیایی ها، پرتغالی ها، فرانسوی ها و انگلیسی ها . چرا اینگونه است؟ چون هیچ چیزی مثل موفقیت، رو به نابودی نمی رود . امپراطوری های سلطه گر تاریخ هم به همین خاطر شکست خورده اند . مردم به یک سطح قابل توجه از موفقیت می رسند و بعد از آن آسوده و بی خیال می شوند . با تجربه کردن دوره های طولانی رونق، موفقیت، سلامتی و ثروت، از خود راضی می شویم و از انجام دادن کارهایی که ما را به آنجا رسانده اند، دست می کشیم . مثل قورباغه ای می شویم که در آب در  حال به جوش آمدن شناور است و برای رهایی اش هیچ تلاشی نمی کند، چون آب، خیلی تدریجی گرم می شود و او متوجه نیست که در حال پخته شدن است! اگر میخواهیم که به موفقیت برسیم، باید اخلاق کاری اجدادمان را زنده کنیم .وقت آن است که اگر برای نجات کشورمان هم نه، حداقل برای موفقیت بیشتر و پیشرفت خودمان هم که شده، شخصیت مان را تغییر دهیم و مثل قبل شویم . ایده های بیخود و الکی آگهی های تلویزیون را که شبیه غول چراغ جادو هستند، باور نکنید .می توانید روی مبلتان بنشینید و با فرستادن انرژی می توانید منتظر جذب چک های پول به صندوق پستی تان باشید. کریستال های بلوری را به هم بمالید روی آتش راه برید  از مکاتب عرفانی دوهزار ساله استفاده کنید و وردهای جادویی بخوانید، ولی خیلی از آنها آگهی های گمراه کننده ای هستند که با چنگ زدن به ضعف هایتان، شما را فریب می دهند . موفقیت واقعی و بادوام، تلاش می خواهد، و صد البته تلاش زیاد! در ادامه، داستانی کوتاه و واقعی برایتان می گویم که مفهوم جمله ی » هیچ چیزی مثل موفقیت ، رو به نابودی نمی رود «  را توضیح می دهد . رستوران جدید و بزرگی در نزدیکی خانه ی من در ساحل سن دیه گو افتتاح شده بود . اول کار، همیشه رستوران تمیز و آراسته بود، خانم مهماندار برای خوشامدگویی به همه لبخندی زیبا می زد، خدمات شان بی نقص بود (مدیر رستوران پیش مشتریان می آمد تا از این موضوع مطمئن شود) و غذای  شان هم واقعاً معرکه بود . خیلی زود، مردم برای صرف غذا در آنجا شروع کردند  به صف کشیدن جلوی رستوران و اغلب، برای گرفتن میز بیش از یک ساعت منتظر می ماندند . بعد، متاسفانه، کارکنان رستوران شروع کردند به اینکه موفقیت آنجا را مسلم فرض کنند . خانم مهماندار قیافه ای مغرور به خودش گرفت، کارکنان بخش خدمات نامرتب و گستاخ شدند و کیفیت غذا هم اتفاقی افت کرد . در حدود هجده ماه، رستوران از جریان کسب و کار خارج شد . آنها به خاطر موفقیت شان شکست خوردند؛ آن هم به این خاطر که از انجام کارهایی که در ابتدا باعث موفقیت شان شده بود، دست کشیدند . موفقیت شان روی چشم اندازشان سایه انداخت و آنها از تلاش کردن دست کشیدند ."</string>
    <string name="s1_7">"درک اثر مرکب، شما را از انتظار کسب نتایج آنی خلاص می کند؛ از این اعتقاد که موفقیت باید به همان سرعتی به دست آید که مثلاً فست فود حاضر می شود، یا مثل یک عینک مطالعه یک ساعته ساخته می شود، یا عکسی که 30 دقیقه ای چاپ می شود، یا تخم مرغ هایی که در مایکروویو می پزند، یا آب گرم فوری یا ارسال و دریافت سریع پیام کوتاه از طریق تلفن همراه باید گذشت . این طرز فکر را باید رها کنید، قبول؟ به خودتان قول دهید که یک بار و برای همیشه، همه ی فکر و خیالات شبیه برنده ی بخت آزمایی شدن را رها کنید و با واقعیت رو به رو شوید، چون شما فقط داستان هایی را می شنوید که درباره ی آن یک برنده صحبت می کنند، ولی از آن میلیونها نفر بازنده حرفی نمی زنند . آن شخصی که می بینید به خاطر برنده شدن در یک شرط بندی شادی می کند یا جلوی یک دستگاه بخت آزمایی بالا و پایین می پرد، چیزی از صدها باری که شکست خورده است به زبان می آورد . اگر با استفاده از ریاضی، احتمال برنده شدن و کسب یک نتیجه ی مثبت را حساب کنیم، با یک عدد خیلی خیلی کوچک که به صفر گرد می شود، رو به رو می شویم که نشان می دهد احتمال برنده شدن شما در حد صفر خواهد بود . دانیل گیلبرت، روانشناس هاروارد و نویسنده ی کتاب « شیرجه در خوشبختی» می گوید  اگر در هر 30 ثانیه یک بازنده ی مسابقه را در تلویزیون نشان دهیم که در عوض، بگوید باختم، حدود 9 سال طول می کشد تا
کل بازنده های یک قرعه کشی را نشان دهیم . وقتی شیوه ی کار اثر مرکب را فهمیدید، دیگر برای راه حل های سریع یا شانسی تلاش نخواهید کرد . خودتان را با این باورها گول نزنید که مثلاً یک ورزشکار فوق العاده موفق زندگی اش را صرف هزاران ساعت تمرین های خیلی سخت و منظم نکرده است . او برای تمرین کردن، صبح ها، خیلی زود از خواب بیدار می شود و در حالیکه دیگران از تمرین کردن دست می کشند، به تمرین مداوم ادامه می دهد . او با سختی های محض، سرخوردگی از شکست، تنهایی، سخت کوشی و ناامیدی مقابله می کند تا در نهایت به مقام اول می رسد . در آخر این کتاب یا حتی قبل از آن، من فقط می خواهم که از اعماق وجودتان بدانید که تنها راه رسیدن به موفقیت از طریق انجام پیوسته ی کارهای معمولی، غیرجذاب، غیرمهیج و بعضی وقت ها نظم و ترتیب های سخت روزانه ایست که در طول زمان، مرکب شده اند . در ضمن، بدانید که نتایج مدنظر، زندگی دلخواه و شیوه ی زندگی رویایی تان وقتی اتفاق می افتد که اثر مرکب را به خدمت بگیرید . اگر اصولی را که در این کتاب به آنها پرداخت شده است، به کار بندید، پایانی خوش و افسانه ای برای خودتان ایجاد می کنید .
آیا منظورم را خوب رساندم؟ بسیار خب . در فصل بعد، روی چیزی تمرکز می کنیم که زندگی شما را کنترل می کند . هر پیروزی یا شکست و چیره شدن یا شکست خوردنی از این موضوع شروع می شود . هر کاری که همین حالا در زندگی تان انجام می دهید یا از انجامش سر باز می زنید، به خاطر همین موضوع است . اگر یاد بگیرید که تغییرش دهید، در این صورت می توانید زندگی تان را دگرگون کنید .
بیایید ببینیم که این موضوع چیست ...
اثر مرکب همیشه موثر است . می توانید انتخاب کنید که آنرا به خدمت بگیرید تا برایتان موثر واقع شود یا اینکه نادیده اش بگیرید و اثرات منفی این اصل قدرتمند را تجربه کنید . مطلقاً مهم نیست که کجای این مسیر هستید . از همین امروز می توانید تصمیم بگیرید به اعمال تغییرات مثبت کوچک و اجازه دهید اثر مرکب شما را جایی ببرد که می خواهید بروید."</string>
    <string name="s1_8">"خلاصه ی گام های عملی
 بعضی از بهانه هایی را بنویسید که ممکن است به آنها پناه ببرید؛ مثل به اندازه ی کافی باهوش نبودن، تجربه نداشتن، آموزش های اشتباه، نداشتن تحصیلات کافی و ... تصمیم بگیرید که آنها را با سخت کوشی و بهبود شخصی جبران کنید تا بتوانید هر کسی از جمله خود قدیمی تان راشکست دهید .
مثل اسکات باشید . نیم دوجین از قدم های کوچک و به ظاهر کم اهمیتی را بنویسید که می توانید هر روز انجام شان دهید؛ کارهایی که می توانند زندگی تان را در یک مسیر کاملاً جدید و مثبت قرار دهند .
 مثل براد نباشید . بعضی از گام های کوچک و به ظاهر کم اهمیتی را بنویسید که می توانید انجام دادن شان را متوقف کنید؛ کارهایی که ممکن است مثل اثر مرکب عمل کنند، ولی در جهت معکوس و نتایج منفی به وجود آورند .
فهرستی از مهارت ها، دست آوردها و عرصه هایی را بنویسید که در گذشته در آنها بسیار موفق بوده اید . ببینید در چه زمانی آنها را مسلم فرض کرده اید و به بهبودشان ادامه نداده اید و در این وضعیت، در معرض از « خطر خود راضی هستید » بودن که آن هم در آینده باعث شکست می شود ."</string>
    <string name="s2_1">"همه ی ما به طرز مشابهی به این دنیا می آییم: برهنه، هراسان و ناآگاه . بعد از آن ورود بزرگ، تمام زندگی ما تا پایان، مجموع کل انتخاب هاییست که می کنیم .  انتخاب های ما می توانند بهترین دوست یا بدترین دشمن مان باشند . می توانند ما را به اهداف مان برسانند یا اینکه بفرستندمان به کهکشانی بسیار دور . در این باره فکر کنید . هر چیزی که در زندگی شماست، به این دلیل وجود دارد که قبلاً در مورد چیزی، یک انتخاب کرده اید . انتخاب ها ریشه ی هر کدام از دستاوردهای شماست . هر انتخاب تان رفتاری را شروع می کند که به مرور زمان به یک عادت تبدیل می شود . اگر انتخاب بدی کنید، مجبورید دوباره همه چیز را از اول شروع کنید و انتخاب های جدیدی کنید که اغلب سخت تر هستند . اگر اصلاً انتخابی نکنید، در واقع انتخاب کرده اید که دریافت کننده ی منفعلی از هر چیزی باشید که سر راهتان قرار می گیرد . در واقع، شما انتخاب هایی می کنید و بعد، انتخاب هایتان شما را می سازند . هر تصمیمی، هر چند کوچک و بی اهمیت، مسیر زندگیتان را عوض می کند . اینکه به دانشگاه بروید یا نه، با چه کسی ازدواج کنید، در غیبت و شایعه سازی شرکت کنید یا ساکت بمانید، یک تماس کاری دیگر بگیرید یا کارتان را تمام کنید و به خانه بروید، بگویید دوستت دارم یا نه، همه ی این تصمیم ها مسیر زندگی شما را عوض می کنند . هر انتخاب شما روی اثر مرکب زندگی تان تاثیر می گذارد .
این فصل، درباره ی آگاه شدن از انتخاب هایی ست که باعث شکوفایی و توسعه ی زندگی تان می شوند . این موضوع، پیچیده به نظر ی رسد؛ ولی سادگی اش متعجب تان خواهد کرد . دیگر 99 درصد از انتخاب های شما ناخودآگاه نخواهد بود . دیگر بیشتر رویه های روزانه و عادت های تان، ناشی از واکنش به برنامه ریزی تان نخواهد بود. از خودتان خواهید پرسید و البته میتوانید جواب دهید  چند تا  : که از رفتارهایم را انتخاب نکرده ام؟ چه کارهایی انجام می دهم که انجام دادن شان را آگاهانه انتخاب نکرده ام، ولی در عین حال هر روز انجام شان می دهم ؟  با استفاده از استراتژی های آگاهی دهنده ی مشابه با آنچه که من برای پیشرفت  زندگی و حرفه ام از آنها استفاده کرده ام و تقویت آنها با اثر مرکب، می توانید با چنگال های مبهم و مرموزی مقابله کنید که رشته های زندگی تان را پنبه می کنند و شما را به مسیرهای اشتباه می اندازند . خواهید توانست قبل از ورود به محدوده ی کارهای احمقانه، جلوی خودتان را بگیرید . شما آسانی را در تصمیم گیری هایی تجربه خواهید کرد که باعث رفتارها و عادت هایی می شوند که همیشه از شما حمایت می کنند .
بزرگترین مساله ی شما این نیست که از روی عمد، انتخاب های بد می کنید . اتفاقاً حل کردن این مشکل خیلی راحت است . بزرگ ترین مساله ی شما این است که موقع انتخاب هایتان اصلاً به آنها توجه نمی کنید .
در نصف مواقع، حتی از انتخاب کردن آنها آگاه نیستید! اغلب، نوع تربیت و فرهنگ ماست که انتخاب هایمان را شکل می دهد . آنها اینقدر در رفتارها و عادت های روزانه ی ما حل می شوند که به نظر می رسد فراتر از کنترل ما هستند . آیا تا به حال برای تان اتفاق افتاده در حالی که مشغول کسب و کارتان بوده اید و از زندگی تان لذت می بُرده اید، ناگهان با یک انتخاب یا مجموعه ای از انتخاب های کوچک احمقانه، در نهایت، همه ی تلاش ها، زحمات و شتاب زندگی تان را از بین برده باشید، آن هم بدون هیچ دلیل مشخصی؟ شما قصد خراب کردن خودتان را نداشته اید، ولی با فکر نکردن درباره ی تصمیم هایتان و نسنجیدن خطرات و نتایج بالقوه ی آن تصمیم ها، خودتان را مقابل عواقب ناخواسته و پیش بینی نشده ای دیده اید . هیچ کس قصد ندارد چاق شود، هیچ کس قصد ندارد ورشکسته شود یا طلاق گیرد، ولی اغلب اگر نگوییم همیشه  این عواقب، نتیجه ی مجموعه ای از انتخاب های بد کوچک هستند ."</string>
    <string name="s2_2">"آیا تا به حال یک فیل شما را گاز گرفته است؟ یا یک پشه نیش تان زده است؟ در زندگی، چیزهای کوچک هستند که شما را نیش می زنند . گاهی وقت ها، اشتباه های بزرگی را می بینیم که ممکن است زندگی حرفه ای و شهرت آدم را در یک لحظه نابود کنند، مثلاً کمدینی مشهور در یک نمایش عمومی حرف های تبعیض نژادی بزند یا یک آدم معروف به صلح دوستی رفتار عجیب و غریب جنگ طلبانه ای از خودش نشان دهد یا یک تنیسور محبوب به طرز نامشخصی یک شخصی عالی رتبه را با سخنرانی آتشینی تهدید کند . واضح است که اینجور انتخاب های بد، واکنش های بزرگی در پی دارند . ولی حتی اگر در گذشته چنین اشتباه های بزرگی را مرتکب شده باشید، در اینجا، نگران این گام های رو به عقب غیرمعمول یا لحظات تراژیک اتفاقی نیستیم .
خیلی از ما باید نگران انتخاب های تکراری، کوچک و به ظاهر بی اهمیت مان باشیم . در مورد تصمیم هایی صحبت می کنم که شما فکر می کنید اصلاً هیچ تفاوتی به وجود نمی آورند . این چیزهای کوچک هستند که به ناچار و به طور قابل پیشبینی، موفقیت شما را از بین می برند . خواه، حرکت های احمقانه یا رفتارهای بی اهمیت باشند، خواه در پوشش رفتارهای مثبت پنهان باشند این دسته اصولاً فریبنده هستند ، این تصمیم های به ظاهر ناچیز و بی اهمیت می توانند شما را از مسیر موفقیت کاملاً منصرف کنند، چون شما متوجه شان نیستید . از اقدام های کوچکی که شما را از مسیرتان دور می کنند، غافل می مانید یا در آنها غرق می شوید . اثر مرکب در حال تاثیرگذاری ست . اثر مرکب همیشه عمل می کند، یادتان می آید؟ ولی در این مورد، اثر مرکب علیه شما عمل می کند؛ چون اصلاً  حواستان به آن نیست . یک قوطی لیموناد و یک بسته چیپس می خورید و ناگهان بعد از خوردن آخرین تکه ی چیپس، متوجه می شوید که همه ی تلاش آن روزتان را برای خوردن غذای سالم از بین برده اید، در صورتی که حتی گرسنه هم نبوده اید . تلویزیون توجه تان را جلب کرده و دو ساعت تمام را صرف تماشای برنامه های احمقانه ی تلویزیون کرده اید  اجازه دهید برایتان قدری کلاس بگذاریم و فرض کنیم یک برنامه ی مستند آموزشی دیده اید آن هم در حالی که مشغول آماده کردن یک ارائه ی مهم برای جلب نظر یکی از مشتریان با ارزش تان بوده اید . بدون هیچ دلیل موجهی یک دروغ غیرعادی به یکی از اعضای خانواده تان می گویید، در حالی که گفتن حقیقت مشکلی به وجود نمی آورد . موضوع چیست؟
شما به خودتان اجازه داده اید که بدون فکر، انتخاب کنید؛ و تا وقتی ناخودآگاه انتخاب می کنید، نمی توانید آگاهانه آن رفتار بیهوده را تغییر دهید و به عادت های سازنده تبدیل اش کنید . حالا وقت بیدار شدن است و انتخاب های توانمندکننده ."</string>
    <string name="s2_3">"انگشت اتهام سوی دیگران دراز کردن، کار راحتی ست،مگرنه ؟ به خاطر رئیس بدعنق ام، در کارم  . پیشرفت نمی کنم اگر  به خاطر غیبت ها و بدگویی های همکارانم نبود، آن ترفیع به من می رسید.خلق و خوی بد همیشگی من، به خاطر کارهای دیوانه کننده ی فرزندانم است  . و وقتی نوبت به روابط عاشقانه می رسد، سنگ تمام می گذاریم؛ همیشه طرف مقابل مان همان کسی ست که باید تغییر کند .
چند سال پیش، یکی از دوستانم از همسرش شکایت می کرد . به نظر من، او بانویی فوق العاده و بی نظیر بود و دوست ام خیلی خوش شانس بود که او نصیب اش شده بود . این موضوع را دائم به او می گفتم، ولی او همچنان می گفت که همسرش باعث و بانی بدبختی های اوست . آن وقت بود که من تجربه ای را با او در میان گذاشتم که به معنای واقعی کلمه، رابطه ی مشترکم را تغییر داده بود . سال ها قبل، در عید شکرگزاری، تصمیم گرفتم برای همسرم یک دفترچه ی سپاسگزاری درست کنم . یک سال تمام، هر روز حداقل یکی از کارهای همسرم را که برای شان واقعاً از او ممنون بودم، در دفترچه ای نوشتم . مثلاً شیوه ی تعامل او با دوستانش، نحوه ی مراقبت از سگ مان، تمیز کردن خانه، پختن غذاهای خوشمزه، مدل موی زیبایش در آن روز یا هر چیز دیگری . من دنبال کارهایی بودم که همسرم با انجام دادن شان من را تحت تاثیر قرار می داد یا در واقع، دنبال صفات، ویژگی ها و خصوصیاتی بودم که همسرم داشت و من قدردان آنها بودم . یک سال تمام، مخفیانه همه ی آنها را یادداشت کردم . در آخر سال، آن دفترچه را کامل پُر کرده بودم . سال بعد وقتی در عید شکرگزاری، آن دفترچه را به همسرم دادم، در حالی که اشک می ریخت به من گفت که آن دفترچه بهترین هدیه ایست که تا به حال گرفته است حتی بهتر از ماشین BMW که به مناسبت تولدش به او هدیه داده بودم  جالب تر این بود که خودم از این هدیه بیشتر تحت تاثیر قرار گرفتم . همه ی آن یادداشت های روزانه، وادارم کرد تا روی جنبه های مثبت همسرم تمرکز کنم . آگاهانه دنبال همه ی کارهای خوبی بودم که او انجام می داد . این تمرکز قلبی من، بر هر آن چیزی چربید که ممکن بود در حالت عادی از آن شکایت کنم . بار دیگر با تمام وجود عاشق همسرم شدم  حتی شاید  بیشتر از قبل، چون جای اینکه خصوصیات و ویژگی های آشکارش را ببینم، به ظرافت هایی که در سرشت و رفتارش داشت، توجه می کردم. سپاسگزاری و نیت من برای پیدا کردن بهترین رفتارهای او، چیزی بود که هر روز در قلب و چشمانم قرار می دادم . این موضوع باعث شد که به شکل متفاوتی با  همسرم رفتار کنم که البته در مقابل باعث شد او هم رفتار متفاوتی با من داشته باشد . طولی نکشید که حتی موارد بیشتری برای یادداشت کردن در دفترچه ی سپاسگزاری داشتم! در نتیجه ی با اختصاص فقط روزی پنج دقیقه یا کمی بیشتر برای مستندسازی و نوشتن تمام دلایلی که چرا از همسرم ممنون بودم، ما یکی از بهترین سال های ازدواجمان را تجربه کردیم و رابطه مان از آن زمان تا حالا بهتر هم شده است . بعد از اینکه تجربه ام را با دوستم در میان گذاشتم، او هم تصمیم گرفت تا یک دفترچه ی سپاسگزاری درباره ی همسرش تهیه کند . در همان چند ماه اول، رابطه مشترک اش کاملاً بهبود پیدا کرد . با انتخاب اینکه روی خصوصیات مثبت همسرش تمرکز کند و دنبال آنها باشد، نظرش درباره ی او تغییر کرد و همین باعث شد شیوه ی مراوده و رفتارش هم با او عوض شود . در نتیجه، همسرش در مورد طرز رفتاری که با او داشت، انتخاب های متفاوتی کرد . این چرخه ادامه یافت یا همانطور که ما می گوییم، مرکب شد ."</string>
    <string name="s2_4">"همه ی ما مردان و زنان خودساخته ای هستیم، ولی فقط آدم های موفق هستند که از امتیاز این صفت برخوردار می شوند. در هجده سالگی ، در یک سمینار با ایده ی  مسئولیت شخصی  آشنا شدم و این مفهوم ، زندگی ام را کامل عوض کرد . حتی اگر شما از بقیه ی مطالب این کتاب استفاده نکنید و فقط روی این مفهوم متمرکز شوید و آنرا تمرین کنید، در مدت دو تا سه سال تغییرات خیلی بزرگی در زندگی تان اتفاق خواهد افتاد و دوستان و خانواده تان به سختی را  شخصیت قدیمی تان  به یاد می آورند .
در آن سمینار، سخنران از حاضران پرسید: در یک رابطه ی عاشقانه، شما چند
درصد مسئول  هستید؟
من که یک نوجوان بودم فکر می کردم که در مورد عشق واقعی خیلی می دانم . ناگهان بدون هیچ فکری گفتم  :  پنجاه، پنجاه!  برایم  کاملاً واضح و بدیهی بود؛ به  نظرم هر دو طرف باید به شکل مساوی مسئولیت پذیر باشند و در غیر این صورت یکی از طرفها ضرر می کند .
شخص دیگری داد زد: پنجاه و یک، چهل و نه دلیل آورد که شما باید نسبت
به طرف مقابل، کار بیشتری انجام دهید . مگرنه اینکه روابط عاشقانه روی بخشش
و فداکاری بنا می شوند؟
شخص دیگری بلند گفت: هشتاد، بیست
استاد سمت تخته سیاه چرخید و خیلی بزرگ روی آن نوشت : صد ، صفر  و  گفت: شما باید 100 درصد مسئولیت رابطه را قبول کنید  و در قبال آن انتظار  دریافت هیچ چیزی نداشته باشید . فقط وقتی یک رابطه ی عاشقانه موثر خواهد  بود که شما 100 درصد  مسئولیت آن را برعهده بگیرید . در غیر این صورت،  رابطه ای که بر مبنای شانس و احتمال بنا شده باشد، همیشه در معرض فاجعه است و خراب  .
شدن وای! این چیزی نبود که انتظارش را داشته باشم! ولی سریع فهمیدم که این  مفهوم چگونه می تواند هر جنبه ای از زندگی ام را متحول کند . اگر همیشه برای هر چیزی که تجربه میکنم 100 درصد مسئولیت را بپذیرم؛ یعنی کاملاً مسئولیت همه ی انتخاب ها ورفتارهایم را به عهده بگیرم، در این صورت قدرت در دستان  خودم خواهد بود و همه چیز به خودم بستگی خواهد داشت . من مقابل هر کاری که انجام داده ام یا نداده ام و طرز واکنش هایم به اتفاقاتی که برایم رخ داده اند، مسئول هستم .
می دانم که فکر می کنید مسئولیت زندگیتان را برعهده گرفته اید و من باید این سوال ها را از آدم هایی بپرسم که نمی گویند: البته که  من مسئولیت زندگی  خودم را  می پذیرم ولی وقتی به اعمال و رفتارهای خیلی از مردم جهان نگاه کنید، می بینید که انگشت اتهام سمت دیگران دراز می کنند، خودشان را قربانی میدانند، دیگران را سرزنش می کنند و از شخص دیگری یا دولت انتظار دارند که مشکلات شان را حل کند . اگر تا به حال برای دیر رسیدن به جایی، ترافیک را سرزنش کرده اید یا گفته اید به خاطر کاری که فرزندتان، همسرتان یا همکارتان انجام داده است، حال و حوصله ندارید، در این صورت شما هم 100 درصد مسئولیت شخصی را نپذیرفته اید .
دیر رسیدید چون جلوی چاپگر، صف کشیده  بودند؟ شاید شما نباید تا آخرین دقیقه منتظر می ماندید؟ همکارتان ارائه را خراب کرد؟ آیا نباید خودتان پیش از تحویل دادن، یک نگاهی به آن می کردید؟ با نوجوان غیرمنطقی تان رابطه ی دوستانه ای ندارید؟ کتاب ها و کلاس های جالب خیلی زیادی وجود دارند که به شما در حل این مساله کمک می کنند .
شما به تنهایی مقابل کارهایی که انجام می دهید و نمی دهید، یا نحوه ی واکنش به اتفاقاتی که برایتان رخ می دهند، مسئول هستید . این  طرز فکر قدرت بخش، زندگی من را به شکل اساسی، متحول کرد . شانس، شرایط یا موقعیت مناسب، چیزهایی نبودند که مهم باشند یا نه . آزاد بودم تا هر کاری را که دوست داشتم، انجام دهم . اهمیتی نداشت که چه کسی رئیس جمهور شود یا وضعیت اقتصاد چقدر بد باشد یا مثلاً فلانی چه می گوید، چه کار کند یا نکند، چون من هنوز هم 100 درصد در کنترل خودم بودم . با انتخاب اینکه از قربانی بودن در گذشته، حال و آینده رها باشم، به موفقیتی فوق العاده می رسیدم . من برای کنترل سرنوشتم، قدرت نامحدودی داشتم ."</string>
    <string name="s2_5">"شاید اعتقاد دارید که واقعاً بدشانس هستید . اما در واقع، این عذر و بهانه ای بیش نیست . فرق بین ثروتمند افسانه ای شدن، خوشحالی و سلامت با ورشکستگی، افسردگی و بیماری، در انتخاب های شما در زندگی تان نهفته است . هیچ چیز دیگری باعث این تفاوت نمی شود . نکته ای در مورد شانس وجود دارد و آن، این است که: همه ی ما خوش شانس هستیم . اگر سالم و تندرست هستید و کمی غذا در یخچال تان دارید، شما فوق العاده خوش شانسید . هر کسی این فرصت را دارد که خوش شانس باشد، چون فراتر از داشتن سلامتی و معاش برای زندگی، شانس، واقعاً به مجموعه ای از انتخاب ها بستگی دارد .
وقتی از ریچارد برانسون پرسیدم آیا احساس می کند شانس در موفقیت او نقش داشته، جواب داد : بله، البته،همه ی ما خوش شانس هستیم .اگر شما در یک جامعه آزاد زندگی می کنید خوش شانس هستید. شانس همیشه و هر روز در اطراف ماست . دائم چیزهای خوش یمنی برای ما رخ می دهند، چه آنها را تشخیص دهیم،چه تشخیص ندهیم . من خوش شانس تر یا بدشانس تر از دیگران نیستم . فرقم این است که وقتی شانس سر راه من قرار می گیرد، از آن استفاده می کنم .واقعاً که مثل شوالیه ای خردمند و فرهیخته حرف زده است . حالا که صحبت از شانس شد، بهتر است این را بگویم که به نظرم، ضرب المثل قدیمی   شانس وقتی ست که فرصت با آمادگی تلاقی می کند  کامل نیست. من معتقدم که شانس دو بخش مهم دیگر هم دارد.
فرمول ( کامل ) خوش شانسی
آمادگی ( رشد شخصی ) + نگرش ( باورها – طرز فکر ) + فرصت ( چیزهای خوبی که سر راه شما قرار می گیرد) + اقدام ( انجام دادن کاری درباره ی آنها) = شانس
آمادگی: بهبود و آماده سازی مداوم خودتان؛ یعنی بهبود مهارت ها، دانش، تخصص، روابط و منابع تان، وقتی فرصت ها به وجود می آیند ( شانس در خانه تان را می زند )، امکانات لازم برای بهره برداری و استفاده از آنها را خواهید داشت . آنوقت، می توانید مثل آرنولد پالمر باشید، کسی که در فوریه ی سال 2009 در مصاحبه با مجله ی موفقیت گفت :« خنده دار است؛ هر چه بیشتر تلاش می کنم، خوش شانس تر می شوم . »
نگرش: این همان جایی ست که شانس از بیشتر مردم روی برمی گرداند . همان جایی که ریچارد برانسون تأکید می کند به عقیده ی او، شانس در اطراف همه ی ما وجود دارد . شانس به سادگیِ دیدنِ موقعیت ها، مکالمات و شرایط به عنوان موضوعات اتفاقی ست . شما نمی توانید چیزی را که دنبالش نیستید، ببینید و نمی توانید در جست و جوی چیزی باشید که به آن اعتقاد و باوری ندارید .
فرصت: ممکن است بتوانید شانس خود را به وجود آورید، اما شانسی که من اینجا درباره اش صحبت می کنم شانس برنامه ریزی نشده است یا شانسی که سریع تر و متفاوت از انتظارتان اتفاق می افتد . در این بخش از فرمول خوش شانسی، نمی توانید کاری کنید . این یک رخداد طبیعی ست و اغلب، به نظر می رسد که به میل خودش آشکار می شود .
اقدام: این جایی ست که شما وارد عمل می شوید . به هر طریقی که این شانس  برای شما اتفاق افتاد؛ از طرف جهان، خداوند، جن های خوش شانسی یا هر کس و هر چیزی که شما اعتقاد دارید، حالا دیگر وظیفه ی شماست که بر اساس آن اقدام کنید . این همان چیزی ست که ریچارد برانسون ها را از جوزف والینگتونزها جدا می کند . جوزف کی؟ دقیقاً . شما هیچ وقت درباره ی او چیزی نشنیده اید، چون او در اقدام بر اساس چیزهای خوش یمنی که برای اش اتفاق افتاد، شکست خورد . بنابراین دیگر در مورد اتفاق هایی که برایتان رخ داد، شکست های بزرگی که از آنها رنج بُردید یا هر شرایط دیگری، اینقدر ناله نکنید . خیلی ها هستند که شرایط نامناسب تر و مشکلات بیشتری نسبت به شما دارند، با این حال ثروتمندتر و موفق تر از شما هستند . شانس به طور یکسانی فرصت ها را بین مردم تقسیم می کند . خورشید شانس در آسمان می درخشد، اما جای اینکه چترتان را باز کنید و بالای سرتان نگه دارید، باید به آسمان نگاه کنید . وقتی پرتوی شانس بر شما بتابد، همه اش برای شماست . هیچ راه دیگری برای خوش شانسی وجود ندارد ."</string>
    <string name="s2_6">"حدود یک دهه ی پیش، از من خواسته شد تا در راه اندازی یک شرکت جدید مشارکت کنم . من مبلغ قابل توجهی را در آن معامله سرمایه گذاری کردم و حدود دو سال به طرز خستگی ناپذیری برای آن شرکت کار کردم؛ آن هم قبل از اینکه متوجه شوم شریکم تمام پول را با مدیریت بد، به باد داده است . بیش از 330 هزار دلار از پولم را از دست دادم . از او شکایت نکردم؛ راستش، بعدها در یک مورد شخصی، حتی پول بیشتری هم به او قرض دادم . لُب کلام این که: خسارتی که نصیبم شد، تقصیر خودم بود . بدون هیچ تحقیقی که از من انتظار می رفت، موافقت کردم با او شریک شوم . می توانم با گفتن اینکه به او اعتماد داشتم، این موضوع را توجیه کنم، ولی واقعیت این است که من هم گناهکار بودم، چون از روی تنبلی، به دقت و موشکافانه امور مالی را بررسی نکرده بودم . من نه تنها انتخاب کرده بودم که این رابطه ی تجاری و کسب وکار را شروع کنم، بلکه خودم بودم که انتخاب کردم در خیلی از موارد دیگر، اخطارها و علائم هشداردهنده ی آشکار را ندیده بگیرم . چون خودم انتخاب کرده بودم که در قِبال کسب و کار، کامل مسئول نباشم . در نهایت، خودم مسئول همه ی این پیامدها بودم . وقتی متوجه اشتباهات و عملکرد نادرست ام شدم، انتخاب کردم که دیگر به خاطر جنگیدن با آن، زمان بیشتری را تلف نکنم . در عوض، جراحت ها و آسیب هایم را تیمار کردم، درس هایم را خوب یاد گرفتم، آن اتفاق را فراموش کردم و به حرکتم ادامه دادم . در واقع، اگر این اتفاق دوباره برایم بیفتد، باز هم همان تصمیم را می گیرم؛ یعنی بلند می شوم و بار دیگر به حرکتم ادامه می دهم . حالا از شما می خواهم که همین کار را انجام دهید . مهم نیست چه اتفاقی برایتان افتاده است؛ خوب یا بد، برنده یا بازنده، کاملاً مسئولیت آن را بپذیرید . صاحب آن شوید. مربی من، جیم ران می گفت : روز پایان کودکی و شروع بزرگسالی، روزی ست که مسئولیت کل زندگی ات را برعهده می گیری
امروز، روز فارغ التحصیلی ست! از امروز به بعد، تصمیم بگیرید که 100 درصد مسئولیت زندگی تان را برعهده بگیرید . تمام عذر و بهانه هایتان را نابود کنید . این واقعیت را بپذیرید که وقتی مسئولیت شخصی انتخاب هایتان را برعهده بگیرید، از بند انتخاب هایتان رها می شوید . حالا موقع انتخاب این است که کنترل زندگی تان را به دست بگیرید"</string>
    <string name="s2_7">"می خواهم شما را با یکی از بزرگ ترین استراتژی هایی آشنا کنم که تا به حال در پیشرفت شخصی استفاده کرده ام . این استراتژی به من کمک می کند تا کنترل انتخاب های روزانه ام را به دست گیرم و باعث می شود هر چیزی سر جای خودش قرار گیرد و منجر به رفتارها و اقداماتی می شود که عادت های من را مثل خدمت گزارانی وظیفه شناس و وفادار، هدایت می کند .
درست در همین لحظه، جنبه ای از زندگی تان را که می خواهید در آن به موفقیت بیشتری دست پیدا کنید، انتخاب کنید . آیا می خواهید پول بیشتری در حساب بانکی تان داشته باشید؟ یا اندامی بهتر؟ یا قدرت کافی برای شرکت در مسابقات مردان آهنین؟ یا رابطه ی بهتر با همسر و فرزندان؟ در ذهن تان جایی را مجسم کنید که در آن جنبه از زندگی تان، در حال حاضر حضور دارید . حالا، جایی را مجسم کنید که می خواهید در آن باشید: ثروتمندتر، لاغرتر، شادتر یا هر چیز دیگری . اولین قدم برای تغییر، آگاهی ست . اگر می خواهید از جایی که هستید به جایی که می خواهید باشید، برسید، نقطه ی شروع تان باید آگاهی از انتخاب هایی باشد که شما را از هدف مدنظرتان دور می کنند . باید درباره ی هر انتخابی که امروز می کنید، کاملاً آگاه شوید تا بتوانید برای حرکت رو به پیشرفت، شروع به انتخاب های هوشمندانه تری کنید .
برای کمک به شما در آگاه شدن از انتخاب هایتان، از شما می خواهم اقداماتی را شناسایی کنید که به آن جنبه از زندگی تان مربوط هستند که می خواهید بهبود بخشید و بعد، اطلاعات مربوط به آنها را ثبت کنید . اگر تصمیم گرفته اید از بدهی  خلاص شوید، باید هر پولی را که از جیب تان خارج می کنید، ثبت کنید . اگر تصمیم گرفته اید که وزن تان را کم کنید، باید هر چیزی را که در دهان تان می گذارید، ثبت کنید . اگر تصمیم گرفته اید برای یک رقابت ورزشی آماده شوید،  باید هر قدمی را که برمی دارید و هر تمرینی را که انجام می دهید، ثبت کنید .فقط کافی ست همیشه یک دفترچه یادداشت و یک خودکار را در جیب یا  کیف تان بگذارید . باید همه ی موارد را  یادداشت کنید . هر روز و بدون هیچ تخلفی و بدون عذر و بهانه و بدون هیچ استثنا قائل شدنی . طوری که انگار ناظر کبیر در حال تماشای تان  است . انگار هر بار که تخلفی می کنید، من و پدرم  می آییم و شما را مجبور می کنیم صدتا شنای سوئدی بروید .
می دانم که نوشتن این چیزها روی یک برگه ی کاغذ، آنچنان کار بزرگی به نظر نمی رسد . ولی ثبت پیشرفت ها و اشتباهاتم، یکی از دلایل  رسیدن من به موفقیت هایی ست که امروز دارم . این فرآیند مجبورتان می کند تا درباره ی  تصمیم گیری هایتان آگاه باشید . ولی  همانطور که جیم ران می گفت « : چیزی که انجام دادنش راحت است انجام ندادنش هم راحت است» . جادوی  این وظیفه،  در سختی  اش نیست، جادوی اش در انجام مکرر و به اندازه ی کافیِ این کارهای  ساده برای برانگیختن معجزه ی اثر مرکب است .  بنابراین، چیزهای ساده ی  زندگی تان را نادیده نگیرید؛ چون همین ها باعث انتخاب های بزرگ در زندگی تان  می شوند . بزرگترین تفاوت  موفق ها با ناموفق ها این است که موفق ها تمایل  دارند کارهایی را انجام دهند که ناموفق ها مایل به انجام شان نیستند . یادتان  باشد که  این موضوع در زمان هایی از زندگی تان موثر خواهد بود که با انتخاب های دشوار و خسته کننده مواجه هستید "</string>
    <string name="s2_8">"من قدرت ثبت کردن وقایع را از راه سخت اش یاد گرفتم؛ یعنی وقتی در امور  مالی ام، مثل یک احمق رفتار کردم . مدتها قبل و در اوایل بیست سالگی ام، وقتی از فروش املاک و مستغلات پول زیادی به دست می آوردم، با حسابدارم آشنا شدم .
 او گفت « : شما بیش از صد هزار دلار مالیات بدهکارید » .
گفتم «: چی؟ من که اینقدر پول نقد ندارم»
پرسید« : چرا ندارید؟ شما که چندین برابر این پول را به دست آورده اید؛ حتماً مالیاتش را هم کنار گذاشته اید » .
گفتم « :ظاهراً  که این کار را نکرده ام . »
پرسید « :پس  پول هایتان چه شد ؟ »
با اعترافی جدی و آمیخته به یقین پول گفتم:نمی دانم. پول مثل آب از دستانم ریخته بود و من حتی متوجه اش نشده بودم! بعد، حسابدارم لطف بزرگی در حقم کرد در حالی که با چشمانی بهت زده نگاهم می کرد، گفت، «:پسرم  باید حواس خودت را جمع و جور کنی . بارها این قضیه را دیده ام . مثل یک نادانِ مست پول هایت را خرج می کنی و حتی نمی دانی چطور و کجا خرج شان کرده ای . این احمقانه است . دیگر کافی ست . حالا واقعاً توی دردسر افتاده ای . برای اینکه بتوانی مالیات عقب افتاده ات را بدهی، باید پول بیشتری درآوری که البته مالیات آن را هم باید بپردازی . اگر به این کار ادامه دهی، با دست های خودت قبر مالی ات را کَنده ای » .
سریع، منظورش را گرفتم . این کاری ست که حسابدارم مجبورم کرد انجامش دهم یک دفترچه ی یادداشت کوچک در جیبم نگه دارم و برای مدت 30 روز، هر سِنتی را که خرج می کنم در آن بنویسم . چه هزار دلاری را که برای خرید یک دست کت و شلوار جدید خرج می کنم، چه آن پنجاه سِنتی را که برای باد زدن لاستیک های ماشینم می دهم، همه شان باید یادداشت شوند . عجب ایده ای . این کار باعث شد تا درباره ی خیلی از انتخاب های ناخودآگاهم که باعث دور ریختن پولهایم می شد، به یک آگاهی آنی برسم . از آنجایی که مجبور به نوشتن و فهرست کردن هر چیزی بودم، برای خرید بعضی چیزها مقاومت کردم تا مجبور نشوم آن دفترچه ی یادداشت کذایی را بیرون آورم و آنرا بنویسم! ثبت مخارج به مدت 30 روز، آگاهی جدیدی را در ذهن من حک کرد و مجموعه ای کاملاً جدید از آداب و انتخاب ها را درباره ی مخارجم به وجود آورد و از آنجایی که آگاهی و رفتارهای درست ام با هم ترکیب شدند، فهمیدم که به طور کلی نسبت به پول فعال تر شده ام، پول بیشتری را برای دوران بازنشستگی ام کنار می گذارم، بخش هایی که به وضوح پولم را در آنها به هدر می دادم، شناسایی می کردم و از همه بیشتر از آن جنبه ی جالب پول یعنی « بازی با پول » لذت می بردم . وقتی تصمیم می گرفتم پولم را خرج تفریح و  سرگرمی کنم، این کار را فقط بعد از یک درنگ و بررسی  طولانی انجام می دادم . این تمرین ثبت کردن، آگاهی من از نحوه ی ارتباط با پولم را عوض کرد . در حقیقت، این تمرین آنقدر موثر بود که بارها از آن برای تغییر بقیه ی رفتارهایم استفاده کرده ام . ثبت کردن، شیوه ی رفتن من به سمت تغییر هر چیزی ست که مانع ام می شود و من را عقب می اندازد . در همه ی این سالها،  هر چیزی را ثبت می کنم؛ هر چیزی را که می خورم و می نوشم، وقتی را که به ورزش اختصاص می دهم، وقتی را که صرف اصلاح و بهبود مهارتی می کنم، تعداد تماس هایی را که برای فروش می گیرم و حتی بهبود روابط ام با خانواده، دوستان و همسرم . نتایج آنها مثل تجربه ام در ثبت مخارج، عمیق و موثر بوده است .
شما با خرید این کتاب در واقع برای اندیشه ها و راهنمایی های من پول داده اید .
به همین خاطر می خواهم به شما سخت بگیرم و اصرار کنم که حداقل به مدت یک هفته، رفتارهایتان را ثبت کنید . این کتاب برای سرگرمی شما گفته نشده است؛ بلکه هدف اش کمک به شماست تا به نتایج دلخواه تان برسید . برای کسب نتیجه، باید چند کار را انجام دهید . ممکن است قبلاً درباره ی ثبت کردن چیزهایی را شنیده باشید . در واقع، شاید قبلاً این تمرین را به شیوه ی خودتان انجام داده اید . ولی شرط می بندم که در حال حاضر این کار را نمی کنید، درست است؟ از کجا می دانم؟ چون زندگی تان آنطوری نیست که دوست دارید . شما از مسیر موفقیت خارج شده اید . ثبت کردن روشی ست که با آن به مسیر موفقیت برمی گردید . آیا می دانید چرا به مربیان المپیکی دستمزد خیلی زیادی می دهند؟ چون هر تمرین، هر کالری و هر ویتامینی را برای ورزشکاران شان ثبت می کنند . تمام برنده ها، ثبت کننده هستند . از شما می خواهم که همین حالا با این نیت زندگی تان را ثبت کنید که : اهداف تان را در معرض دیدتان قرار دهید . ثبت کردن، یک تمرین ساده و آسان است و به این خاطر جواب می دهد که درباره ی اقدام هایتان در عرصه هایی از زندگی که می خواهید بهبودشان دهید، به شما آگاهی لحظه به لحظه می دهد . شما از آنچه که درباره ی رفتارهایتان مشاهده خواهید کرد، متعجب خواهید شد . شما نمی توانید چیزی را مدیریت کنید یا بهبود بخشید، مگر اینکه بتوانید آنرا بسنجید . در ضمن، شما نمی توانید از تمام چیزهایی که دارید یعنی استعدادها، توانایی ها و دارایی هایتان حداکثر استفاده را ببرید، مگر اینکه از کارهایتان آگاهی کامل داشته باشید و مسئول آنها باشید . هر ورزشکار حرفه ای و مربی اش، هر عملکردی را از بزرگترین تا کوچکترین جزئیات ثبت می کنند . پرتاب کننده های بیس بال، از آمار پرتاب هایشان کاملاً باخبر هستند . گلف بازها حتی آمارهای دقیق تری از ضربه هایشان دارند . ورزشکاران حرفه ای می دانند که چگونه عملکردشان را براساس آنچه ثبت کرده اند، تنظیم کنند و تغییر دهند . آنها به آنچه ثبت کرده اند، توجه می کنند و طبق آن تغییراتی را اعمال می کنند، چون می دانند وقتی آمارشان بهتر شود،بازی های بیشتری را می برند و در  نتیجه، قراردادهایی با مبالغ بالاتر می بندند . می خواهم در هر لحظه ای دقیقاً بدانید در چه وضعیتی هستید و عملکردتان چگونه است . می خواهم طوری کارهای تان را ثبت کنید که انگار یک کالای با ارزش هستید . چون واقعاً ارزنده هستید . آیا آن سیستم آگاهی دهنده را که قبل تر درباره اش صحبت کردیم، می خواهید؟ این، همان است . بنابراین، صرف نظر از اینکه فکر می کنید از عادت هایتان آگاه هستید یا نه ( باور کنید آگاه نیستید)، از شما می خواهم ثبت کردن را شروع کنید . با این کار، زندگی تان و در نهایت شیوه ی زندگی تان را متحول می کنید"</string>
    <string name="s2_9">"نترسید، کم کم و با سرعتی آرام شروع می کنیم . فقط یکی از عادت هایتان را به مدت یک هفته ثبت کنید . عادتی را انتخاب کنید که بیشترین کنترل را روی شما دارد؛ این همان جایی ست که باید از آن شروع کنید . به محض اینکه پاداش اثر مرکب را دریافت کنید، خودتان به طور طبیعی این شیوه را به جنبه های دیگر زندگی تان وارد می کنید . در واقع، انتخاب شما ثبت کردن می شود . فرض کنیم انتخاب می کنید تا خوردن تان را کنترل کنید، چون می خواهید وزن تان را کم کنید . وظیفه ی شما این است که هر چیزی را که در دهان تان می گذارید،  یادداشت کنید؛ از استیک، سیب زمینی و سالادی که سر شام می خورید، تا آن انتخاب های خیلی کوچک تان در طول روز؛ مثل چوب شورهایی که در حین استراحت می خورید، تکه ی دوم پنیری که در ساندویچ تان می گذارید، نمونه ی غذا در فروشگاه کاستکو و... نوشیدنی ها و آبمیوه ها را هم فراموش نکنید . همه شان را یادداشت کنید . اگر ثبت شان نکنید، چون بسیار کوچک و جزئی به نظر می رسند، راحت فراموش می شوند . باز هم می گویم، نوشتن این موارد خیلی ساده به نظر میرسد و واقعاً اینطور است، البته فقط وقتی ساده است که این کار را  انجام دهید . به همین خاطر است که از شما می خواهم همین حالا و قبل از اینکه به صفحه ی بعد بروید، یک زمینه را انتخاب کنید و تاریخ شروع اش را هم مشخص کنید .
من می خواهم ثبت وقایع مربوط به ......... را در روز ........ شروع کنم . [روز / ماه / سال]
ثبت کردن چگونه باید باشد؟ باید کامل و جامع و البته سازمان یافته، منظم، بی وقفه و همیشگی باشد . هر روز بالای یک صفحه ی جدید، تاریخ آن روز را بنویسید و ثبت وقایع آن را آغاز کنید . بعد از پایان اولین هفته، چه اتفاقی می افتد؟ احتمالاً شوکه می شوید . شما مبهوت و متحیر خواهید بود که چگونه این کالری ها، پول ها و دقایق، از دست شما در رفته اند . شما هرگز نمی دانستید آنها وجود دارند، چه رسد به اینکه ناپدید هم شده اند . بعد، باید ادامه دهید . باید به مدت سه هفته به ثبت وقایع این جنبه از زندگی تان ادامه دهید . شاید الان در حال شکایت باشید و نخواهید این کار را انجام دهید . اما به من اعتماد کنید پس از یک هفته، نتایج چنان شما را تحت تأثیرقرار می دهند که خودتان برای دو هفته ی بعد این کار را ادامه می دهید . این را تضمین می کنم . چرا سه هفته؟ حتماً شنیده اید که روانشناسان می گویند هیچ چیزی به یک عادت تبدیل نمی شود مگر اینکه به مدت سه هفته آنرا مکرر انجام دهید . هر چند از لحاظ علمی دقیق نیست، ولی معیار خوبی ست و برای من موثر بود . بنابراین اگر ایده آل در نظر بگیریم، از شما می خواهم به مدت 21 روز رفتارهای تان را ثبت کنید . اگر از انجام این کار امتناع کنید، من چیزی از دست نمی دهم؛ این چربی های دور شکم، مشکل قلبی، موجودی حساب بانکی یا رابطه ای که در آن مشکل دارید، مشکل من نیست! شما در حال گوش این کتاب هستید چون می خواهید زندگی تان را تغییر دهید، درست است؟ و من هم به شما قول داده ام که این کار قرار است آرام پیش برود، مگر نه؟ این کار، بی زحمت نیست، ولی ساده و شدنی ست . پس انجامش دهید . به خودتان قول دهید که این کار را شروع می کنید . همین امروز . انتخاب کنید که در سه هفته ی آینده، دفترچه ی یادداشت کوچک تان را (یا یک دفترچه ی بزرگ، اگر برای تان اغواکننده تر است) همراه داشته باشید و هر چیز کوچک مربوط به زمینه ی انتخابی تان را در آن یادداشت کنید . بعد از این سه هفته چه اتفاقی می افتد؟ وقتی می بینید صِرف آگاه شدن از اقدامات تان، چگونه شروع به تغییر و شکل دهی آنها می کند، از شوکی که در انتهای اولین هفته به آن دچار شده بودید به یک غافلگیری شادی بخش و راضی کننده می رسید . طوری می شود که از خودتان می پرسید:« آیا واقعاً می خواهم این  شکلات  را بخورم؟ مجبورم دفترچه ی یادداشتم را بیرون آورم و آنرا یادداشت کنم، کمی احساس خجالت زدگی و گناه کاری می  کنم »  با نخوردن آن شکلات، دویست کالری کمتر مصرف می کنید و اگر هر روز از خوردن آن شکلات خودداری کنید، در کمتر از دو هفته  تقریباً یک پوند از وزن تان کم  می شود! یا اینکه شروع می کنید به جمع کردن چهار دلاری که هر روز در  مسیرتان به سمت محل کار،  برای خرید قهوه صرف می کنید و متوجه می شوید، خدای من! در این سه هفته فقط شصت دلار برای خوردن قهوه پرداخته ام! وای،  این یعنی هزار دلار در سال! یا مرکب شده ی آن در بیست سال می شود  51833/79 دلار! هزینه ی یک فنجان قهوه باید چقدر باشد که  خرید آن را  متوقف کنید؟ این قدرت اثر مرکب است.
دوباره تکرار کنم؟ آیا من می گویم که این عادت روزانه ی خرید یک قهوه ی چهار دلاری در مدت بیست سال برایتان 51833/79 دلار هزینه خواهد داشت؟ بله، دقیقاً . آیا می دانستید هر یک دلاری که امروز خرج می کنید؛ البته مهم نیست که آن را خرج چه چیزی می کنید، در بیست سال آینده تقریباً به اندازه ی 5 دلار برایتان هزینه دارد و در سی سال آینده این هزینه به 10 دلار می رسد؟ دلیلش این است که اگر شما آن یک دلار را با سود 8 درصد سرمایه گذاری کنید، در بیست سال آینده، ارزش آن تقریباً 5 دلار خواهد شد . هر باری که امروز یک دلار خرج می کنید، مثل این است که در آینده، پنج دلار خرج می کنید . قبلاً وقتی به برچسب قیمت کالایی نگاه می کردم و می دیدم که مثلاً نوشته شده است 50 دلار، به غلط فکر می کردم آن کالا برایم 50 دلار هزینه دارد . بله، البته همین امروز . اما اگر ارزش بالقوه ی همان 50 دلار را پس از بیست سال سرمایه گذاری محاسبه کنید، متوجه می شوید که ارزش واقعی آن یعنی آنچه که با خرج کردن این پول به جای سرمایه گذاری آن از دست می دهید، چهار یا پنج برابر بیشتر است! به عبارت دیگر، هر بار کالایی را بررسی می کنید که قیمت آن 50 دلار است، باید از خودتان بپرسید « آیا این کالا 250 دلار می ارزد » ؟ اگر آن کالا امروز برایتان 250 دلار ارزش دارد، پس ارزش خریدن دارد . دفعه ی بعد که به فروشگاهی مثل کاستکو که پر از انواع چیزهای شگفت انگیزی ست که نمی دانید باید آنها را داشته باشید یا نه، این موضوع یادتان باشد . شما به آنجا می روید تا مثلاً با 25 دلار، کالاهایی ضروری را که نیاز دارید، بخرید، ولی در عوض، با یک سبد پُر از کالا به ارزش 400 دلار از آنجا خارج می شوید . گاراژ خانه ی من شبیه قبرستان کالاهای کاستکو است . دفعه ی بعد که به این جور فروشگاه های حراجی بزرگ رفتید، کالاها را از دیدِ ارزششان در آینده ارزیابی کنید . در این صورت، احتمالش بیشتر می شود که از خرید یک کیک پز پنجاه دلاری صرف نظر کنید تا در آینده 250 دلار بیشتر در حساب بانکی تان داشته باشید . اگر برای سالهای  متمادی هر روز و هر هفته، انتخاب های درستی بکنید، به سرعت می بینید که چگونه می توانید پولدار شوید .
وقتی اعمالتان را با این آگاهی ثبت می کنید، پی می برید که در زندگی تان به شکل بسیار متفاوتی ظاهر می شوید. می توانید از خودتان بپرسید «آیا عادت روزانه ی خوردن یک لیوان قهوه، به قیمت نهایی یک مرسدس بنز می ارزد » ؟!  چون این همان بهای واقعی آن عادت قهوه خوردن است . حتی بهتر از آن، دیگر دچار بی خوابی هم نمی شوید . شما هوشیار و آگاه هستید و انتخاب های بهتری می کنید و همه ی اینها فقط با یک دفترچه ی یادداشت کوچک و یک خودکار اتفاق می افتد . خیلی شگفت انگیز است، مگر نه؟ "</string>
    <string name="s2_10">"وقتی ثبت وقایع زندگی تان را شروع کنید، توجه تان همانقدر که روی کوچک ترین چیزهایی که درست انجام می دهید متمرکز می شود، روی کوچک ترین چیزهایی هم که اشتباه انجام می دهید، جمع خواهد شد و وقتی انتخاب می کنید که حتی کوچک ترین اصلاحات را در مسیرتان، مدام و پایدار انجام دهید، بعد از مدتی، نتایج شگفت انگیزی را در زندگی تان می بینید . اما منتظر توجه فوری دیگران نباشید . وقتی می گویم اصلاحات کوچک، از تغییراتی کاملاً نامشهود  صحبت می کنم و احتمالاً کسی به زودی متوجه آن تغییرات نخواهد شد . کسی شما را تشویق نخواهد کرد و هیچکس برای این تلاش های شما، کارت تبریک یا جایزه ای نمی فرستد . با این حال، سرانجام اثر مرکب آنها باعث نتایجی استثنایی خواهد شد . این اقدامات منظمِ کوچک هستند که در طول زمان نتیجه می دهند؛ همان تلاش و آماده سازی برای بزرگ ترین پیروزی ها که در زمان هایی انجام می شوند که دیگران به آنها توجهی نمی کنند . با این حال، نتایج شان استثنایی هستند . اسبی را در نظر بگیرید که تنها با اختلاف یک وجب، فاتح مسابقه می شود، اما پولی ده برابر بیشتر از نفر دوم جایزه می گیرد . آیا آن اسب ده برابر سریع تر است؟ نه، فقط کمی بهتر بوده است . آن دویدن های اضافی، نظم و ترتیب فوق العاده در تغذیه ی اسب یا تمرین های بیشتر سوارکار بود که باعث شد نتیجه ای بهتر با جوایزی مرکب به دست آید . بعد از شرکت در صدها مسابقه و نواختن هزاران ضربه، فرق بین گلف باز برتر و نفر دهم، به طور متوسط فقط 1/9 ضربه است، ولی تفاوت جایزه ی آنها پنج برابر است ( ده میلیون دلار مقابل دو میلیون دلار)! گلف باز برتر، پنج برابر بهتر نبوده است . او حتی 50 درصد بهتر یا 10 درصد هم بهتر نیست . در واقع، اختلاف بین میانگین امتیازات او فقط 2/7 درصد بهتر است . با این حال، نتایج اش پنج برابر بیشتر و بهتر است . این قدرت عوامل کوچکی ست که کم کم جمع شده اند . این عوامل بزرگ نیستند که در پایان جمع می شوند؛ بلکه این صدها، هزاران یا میلیون ها عامل کوچک است که عادی را از خارق العاده جدا می کنند . برای تبدیل شدن به کسی که ضربه های بهتری می زند، به چیزهای کوچک بی شماری نیاز دارید که فرق می کند با پوشیدن آن لباس ورزشی سبز رنگ که برایتان شانس می آورد فرق می کند . اجازه دهید چند مثال از ثبت تغییرات کوچکی را به شما نشان بدهم که باعث نتایج بزرگی شده اند ."</string>
    <string name="s2_11">"من به مدیر اجرایی یک شرکت به نسبت بزرگ که فروش سالانه اش بیش از 100 میلیون دلار بود، مشاوره می دادم . فیلیپ، کارآفرین و موسس شرکت بود .
شرکت، کارش را خوب انجام می داد، اما من بی تعهدی، بی اعتمادی و نبود اشتیاق را در فرهنگ سازمانی شرکت او تشخیص دادم . از این موضوع خیلی تعجب نکردم چون فهمیدم فیلیپ بیش از پنج سال است که به تعدادی از بخش های شرکت اش هیچ سری نزده است! او با بیش از 80 درصد از کارمندانش هیچ وقت رو در رو صحبت نکرده بود! همراه تیم مدیریتی اش در یک حباب زندگی می کرد . از فیلیپ خواستم که فقط یک تغییر کوچک را دنبال کند: هفته ای سه بار باید از دفتر کارش خارج شود و در ساختمان شرکت قدم بزند . هدفش این بود که حداقل سه نفر را پیدا کند که کارشان را درست انجام می دادند یا چیز خوبی درباره شان شنیده باشد و بعد، مراتب قدردانی خودش را شخصاً به آنها اعلام کند . این تغییر کوچک در رفتارش، کمتر از یک ساعت در هفته از او وقت می گرفت، ولی در طول زمان تأثیرات بزرگی داشت . کارمندانی که فیلیپ از آنها  قدردانی کرده بود، شروع کردند به تلاش بیشتر تا تقدیر بیشتری کسب کنند . بقیه ی کارمندان هم با دیدنِ اینکه تلاش بیشتر، دیده و تقدیر می شود، شروع کردند به بهتر کار کردن و تلاش بیشتری از خودشان نشان دادند . اثر موجی ناشی از نگرش جدیدشان، به تعاملات و برخوردهایشان با مشتریان سرایت کرد و باعث شد که تجربه ی مشتریان بهتر شود و در نتیجه کسب و کارشان رونق بیشتری را تجربه کند و همین موضوع به نوبه ی خود غرور و افتخار کارکنان را بیشتر کرد . در طول یک دوره ی هجده ماهه، این تغییر ساده، فرهنگ شرکت را 180 درجه تغییر داد . سود خالص شرکت طی همین دوره، با استفاده از همان تعداد کارکنان و بدون سرمایه گذاری اضافی در بازاریابی، بیش از 30 درصد بیشتر شد .
تمام شان به این خاطر بود که فیلیپ متعهد شد یک کار کوچک و به ظاهر ناچیز  را در یک دوره ی زمانی، مدام انجام دهد"</string>
    <string name="s2_12">"دوازده سال قبل، یک دستیار فوق العاده داشتم به نام کاتلین . در آن موقع، سالانه 40 هزار دلار حقوق می گرفت . در یکی از سخنرانی هایم درباره ی کارآفرینی و ایجاد ثروت، او بیرون اتاق سخنرانی مشغول اداره ی میز پذیرش بود. هفته ی بعد از آن سمینار، به دفتر کارم آمد وگفت  « :آن روز شنیدم که می گفتید 10 درصد از آن پولی را که کسب می کنید، پس انداز کنید . به نظرم خیلی ایده ی جالبی ست، اما برای من غیرممکن است بتوانم چنین کاری انجام دهم . این کار کاملاً غیر واقع بینانه است » .  و بعد دربارۀ تمام صورت  حساب ها و تعهدات مالی اش با من صحبت کرد . بعد از اینکه تمام آن موارد را روی کاغذ نوشت، کاملاً معلوم بود که تا پایان ماه واقعاً هیچ پولی برای اش باقی نمی ماند.گفت : «من افزایش حقوق می خواهم » .
به او گفتم :« من کار بهتری برای ات انجام می دهم . به تو یاد میدهم چگونه ثروتمند شوی » .  این پاسخی نبود که منتظرش باشد، ولی موافقت کرد. به کاتلین یاد دادم چگونه مخارجش را ثبت کند و او شروع کرد به ثبت کردن آنها در یک دفتر یادداشت . به کاتلین گفتم یک حساب پس انداز جداگانه و فقط با 33 دلار یعنی تنها یک درصد از درآمد ماهانه اش افتتاح کند . بعد به او نشان دادم که چگونه در ماه بعد با 33 دلار کمتر زندگی کند . جای اینکه هر روز به بوفه ی طبقه پایین برود و ساندویچ، چیپس و نوشابه سفارش دهد، هفته ای فقط یک روز ناهارش را از خانه بیاورد . ماه بعد او را مجبور کردم که 2 درصد ( 67 ) دلار از درآمد ماهانه اش را پس انداز کند . او با تغییر سرویس اشتراک تلویزیون کابلی اش، 33 دلار دیگر را پس انداز کرد . ماه بعد پس اندازش را به 3 درصد افزایش دادیم . ما اشتراک مجله ی پیپِل او را لغو کردیم ( حالا موقع مطالعه درباره ی زندگی خودش بود، نه دیگران ) و به جای هفته ای دوبار به استارباکس رفتن، به کاتلین گفتم که قهوه و سایز مخلفات را بخرد و قهوه اش را در دفتر کارش درست کند( بعدها از این ایده بیشتر خوشش آمد، من هم همینطور )! در پایان سال، کاتلین 10 درصد از هر یک دلاری را که در می آورد، بدون ایجاد اثری محسوس در شیوه ی زندگی اش پس انداز می کرد . شگفت زده شده بود!
همان عمل منظم، روی جنبه های دیگر زندگی اش هم اثر موجی داشت . محاسبه کرد که چه مقدار از پولش را صرف سرگرمی های بیهوده می کند و در عوض، شروع کرد به سرمایه گذاری آن پول روی رشد و پیشرفت شخصی اش . بعد از پرورش فکرش با برنامه های الهام بخش و آموزشی، خلاقیت اش خیلی زیاد شد و چندین ایده ی جالب به من داد درباره ی کسب درآمد بیشتر و صرفه جویی در منابع سازمان . طرحی به من داد که در اوقات فراغت اش روی آن کار کرده بود و از من خواست با توجه به استراتژی هایی که سودآوری شان ثابت می شد، 10 درصد از کل هزینه های کاهش یافته و 15 درصد از کل درآمدهای جدید را به او بدهم . در پایان سال دوم، او بیش از 100 هزار دلار در سال درآمد داشت و این علاوه بر آن پایه حقوق 40 هزار دلاری اش بود . سرانجام کاتلین کسب و کار خودش را راه انداخت و شرکت را ترک کرد . دو سال پیش، کاتلین را اتفاقی در فرودگاه دیدم . حالا سالانه بیش از 250 هزار دلار درآمد داشت و با پولی که پس انداز کرده بود، بیش از یک میلیون دلار دارایی داشت . یک میلیونر بود! تمام این ها فقط با انتخابِ برداشتنِ یک گام کوچک و پس انداز 33 دلار در ماه شروع شد"</string>
    <string name="s2_13">"هرچه زودتر شروع به ایجاد این جور تغییرات کوچک کنید، اثر مرکب با قدرت بیشتری به نفع شما کار می کند . فرض کنید دوست تان در سن 20 سالگی و بعد از فارغ التحصیلی از دانشگاه، وقتی که در اولین شغل اش مشغول به کار شد، به نصایح دیو مرزی گوش میداد و شروع به پس انداز ماهانه 250 دلار در حساب بیمه ی بازنشستگی اش می کرد .
از طرف دیگر، شما تا سن 23 سالگی پس انداز کردن را شروع نمی کردید یا قبلاً شروع به پس انداز می کردید ولی چون سود زیادی در آن نمی دیدید، موجودی حساب بازنشستگی تان را خالی می کردید . وقتی دوست تان 40 ساله می شود، دیگر مجبور نیست حتی یک دلار هم پس انداز کند و در سن 67 سالگی بیش از  یک میلیون دلار خواهد داشت که البته با بهره ی مرکب 8 درصد بیشتر می شود . در مقابل، شما از سن 40 سالگی تا زمانیکه به سن 67 سالگی برسید، ماهانه 250 دلار سرمایه گذاری می کنید، یعنی تا سن معمول بازنشستگی تأمین اجتماعی برای آدمهایی که بعد از سال 1960 به دنیا آمده اند . این یعنی در مقایسه با 17 سال او، شما به مدت 27 سال پولتان را پس انداز می کنید . وقتی بازنشسته می شوید، شما کمتر از 300 هزار دلار خواهید داشت، در حالی که 27 هزار دلار بیشتر از دوست تان سرمایه گذاری کرده اید . با اینکه پول تان را سال های بیشتری پس انداز کرده اید و پول بیشتری هم سرمایه گذاری کرده اید، فقط با کمتر از یک سوم پولی که می توانستید داشته باشید، کارتان را پایان می دهید . این اتفاق وقتی می افتد که از رفتارها، عادت ها و کارهای ضروری غافل می شویم یا انجام شان را عقب می اندازیم . برای شروع اقدامات کوچک و جزیی که شما را در مسیر رسیدن به اهداف تان هدایت می کنند، منتظر فردا نباشید!
آیا با خودتان می گویید خیلی دیر به این فکر افتاده اید و دیگر هرگز نمی توانید به آن نقطه برسید؟ این فقط یک فکر منفی و ناامیدکننده ی دیگر است و وقت آن رسیده که اینگونه فکرها را بریزید دور . برای به دست آوردن مزایا و منافع اثر مرکب، هیچ وقت دیر نیست . فرض کنید همیشه می خواستید پیانو بنوازید، ولی احساس می کردید برای این کار خیلی دیر است چون به حدود 40 سالگی رسیده اید . ولی اگر همین حالا شروع کنید، وقتی بازنشسته می شوید، ممکن است یک استاد پیانو باشید، چون 25 سال در حال نواختن پیانو بوده اید! مهم این است که همین حالا شروع کنید . هر عمل بزرگ و هر ماجراجویی خارق العاده، با برداشتن قدم های کوچک شروع می شود . اولین قدم، همیشه سخت تر از آن چیزی که واقعاً هست، به نظر می رسد . اما اگر 25 سال خیلی زیاد باشد چطور؟ اگر شما  فقط برای ده سال زمان یا صبر داشته باشید چطور؟ برایان ترسی در کتاب نقطه ی کانونی نشان داد که چگونه می توانید هر جنبه ای از زندگی تان را که می خواهید، تا 1000 درصد بهبود ببخشید . نه 10 درصد، یا حتی 100 درصد، بلکه 1000 درصد! اجازه دهید خلاصه ای از آن را برایتان توضیح دهم .
تمام کاری که باید انجام دهید این است که در هر روز کاری، خودتان، عملکردتان، بازده تان و درآمدتان را یک دهم درصد ( یک هزارم ) بهتر کنید، حتی می توانید تعطیلات آخر هفته را هم درنظر نگیرید . همین، فقط یک هزارم . فکر می کنید بتوانید از عهده ی این کار برآیید؟ البته، همه می توانند . اگر در هر روز کاری تان این کار را انجام دهید، در نتیجه در هر هفته به اندازه ی نیم درصد بهتر می شوید که می شود 2 درصد در هر ماه و مرکب می شود و به 26 درصد در هر سال می رسد . یعنی درآمدتان هر 2/9 سال دو برابر می شود . در  سال دهم، می توانید 1000 درصدِ آنچه حالا انجام می دهید و درآمد دارید، به دست آورید . شگفت انگیز نیست؟  مجبور نیستید 1000 درصد بیشتر تلاش کنید یا 1000 درصد زمان بیشتری کار کنید . فقط روزی یک هزارم بهتر شوید؛
همین"</string>
    <string name="s2_14">"خانم بورلی فروشنده ی یک شرکت نرم افزارهای آموزشی بود که من مشغول کمک برای بهتر شدن شرایط آن بودم . یک روز درباره ی یکی از دوستانش با من صحبت کرد که قرار بود آخر هفته ی بعد در یک مسابقه ی دوی نیمه ماراتن شرکت کند . بورلی که به شکل قابل توجهی اضافه وزن داشت، با اطمینان کامل به من گفت « : من  هیچ وقت نمی توانم چنین کاری انجام دهم . با بالا رفتن از فقط یک پله، نفسم می گیرد» ! گفتم « : اگر بخواهی، می توانی انتخاب کنی کاری را انجام دهی که دوستت در حال انجام اش است  » .او حرفم را رد کرد و گفت : «  به هیچ وجه امکان ندارد» !  اولین قدم من، کمک به بورلی برای پیدا کردن انگیزه اش بود خب، « :بورلی، چرا میخواهی در دوی نیمه ماراتن شرکت کنی » ؟ او گفت: «تابستان آینده، مراسم بیستمین سال فارغ التحصیلی ام از دبیرستان برگزار می شود و میخواهم در آن مراسم شگفت انگیز به نظر برسم . اما از پنج سال پیش که دومین فرزندم به دنیا آمد، دچار اضافه وزن خیلی زیادی شده ام . نمی دانم  چطور می توانم این کار را انجام دهم » .  عالیه! حالا یک هدف مهیج داشتیم . اما من با احتیاط پیش رفتم . اگر تا به حال تلاش کرده باشید که وزن تان را کم کنید، شاید بدانید که معمولاً چه اتفاقی می افتد: عضو یک باشگاه گران قیمت می شوید و شانس تان را با مربی های شخصی، تجهیزات ورزشی جدید، لباس های ورزشی جدید و زیبا و کفش ورزشی فوق العاده امتحان می کنید . یک هفته به شدت و با اشتیاق ورزش می کنید و بعد، دستگاه ورزشی خانگی تان را تبدیل می کنید به یک چوب لباسی، باشگاه ورزشی را فراموش می کنید و کفش های ورزشی تان هم در یک گوشه خاک می خورند . می خواستم روش بهتری را با بورلی امتحان کنم . می دانستم اگر بتوانم او را مجبور کنم که فقط یک عادت جدید را انتخاب و دنبال کند، احتمالاً مصمم می شود و تمام رفتارهای دیگرش هم خود به خود درست می شوند .
از بورلی خواستم که با ماشینش اطراف محل زندگی اش دور بزند و یک مسیر دایره وار یک مایلی در خیابان های اطراف آنجا پیدا کند . بعد به او گفتم در دو هفته ی آینده، سه بار در این مسیر پیاده روی کند . توجه کنید از او نخواستم این یک مایل را با دویدن شروع کند . در عوض، وظیفه ی جزئی و راحتی به او محول کردم که تلاش زیادی نمی خواست . بعد برای دو هفته ی آینده، از او خواستم که هفته ای سه بار در آن مسیر پیاده روی کند . او هر روز انتخاب می کرد که به این تمرین ادامه دهد . بعد، به بورلی گفتم تا جایی که به سختی نمی افتد و احساس ناراحتی نمی کند، آهسته دویدن را شروع کند و به محض اینکه احساس تنگی نفس به او دست داد، بایستد و به پیاده روی ادامه دهد . از او خواستم تا بتواند یک چهارم مسیر، بعد یک دوم و بعد سه چهارم، آن یک مایل را بدود، به این کار ادامه دهد . سه هفته ی دیگر طول کشید نه تمرین طول کشید تا او بتواند یک مایل کامل را بدود . بعد از هفت هفته، توانست تمام آن مسیر را بدود . شاید این زمان برای یک چنین پیروزی کوچکی، خیلی طولانی به نظر برسد، درست است؟ نصف یک دوی ماراتن 13/1 مایل است و یک مایل مقابل آن چیزی نیست . مهم این بود که بورلی متوجه شد انتخاب او برای داشتن اندامی مناسب ( نیروی چرای اش؛ به زودی آن را توضیح می دهم ) در مراسم تجدید دیدار، به عادت های جدید سلامتی اش منجر شد . اثر مرکب به حرکت درآمده و فرآیند معجزه  آسای اش را شروع کرده بود . پس از آن از بورلی خواستم تا در هربار تمرین، مسیرش را به اندازه ی یک هشتم مایل افزایش دهد؛ یک افزایش تقریباً نامحسوس، شاید فقط 300 قدم بیشتر . در عرض شش ماه، او بدون هیچ ناراحتی 9 مایل می دوید . در نه ماه، او به طور منظم 13/5 مایل یعنی کمی بیشتر از مسیر دوی نیمه ماراتن را به عنوان بخشی از رویه ی تمرینی اش می دوید . با این وجود، چیزهای مهیج تر، آنهایی بودند که در جنبه های دیگر زندگی اش اتفاق افتادند . بورلی هوس خوردن شکلات ( وسوسه ی مادام العمرش ) و غذاهای چرب و سنگین را از دست داد . افزایش انرژی که او از انجام ورزش های قلبی و عروقی و عادت های غذایی بهترش احساس می کرد، به او کمک کرد تا با شور و اشتیاق بیشتری سر کارش حاضر شود . در همان دوره، عملکرد فروش او دو برابر شد ( که برای من هم عالی بود ). همانطور که در فصل قبل دیدیم، اثرات موجی این همه تحرک، اعتماد به نفس او را بالا برد و باعث شد نسبت به همسرش مهربان تر شود و رابطه شان پرشورتر از اوایل ازدواجشان شود . چون انرژی بیشتری داشت، تعامل او با فرزندانش فعال تر و شادتر شد . متوجه شد که دیگر برای وقت گذرانی با دوستانی وقت ندارد که بعد از کار، برای خوردن غذاهای چرب و اشتهاآور و نوشیدنی دورهم جمع می شدند . او عضو یک باشگاه ورزشی شده بود و در آنجا دوستان جدیدی پیدا کرده بود که این  موضوع باعث انتخاب ها، رفتارها و عادت های مثبت بیشتری در او می شد . بعد از اولین گفت وگوی مان در دفتر کارم و تصمیم بورلی برای پیدا کردن نیروی چرای اش و متعهد شدن به انجام مجموعه ای از گام های کوچک، او بیش از چهل پوند از وزنش را کم کرد و به یک بیلبورد تبلیغاتی متحرک برای زنانی تبدیل شد که در جستجوی خوش اندامی و اعتماد به نفس هستند . امروز، بورلی به اندازه ی یک دوی ماراتن کامل می دود!
زندگی شما، محصول انتخاب های لحظه به لحظه ی شماست . در سی دی موفقیت شماره ی میِ 2010 ، جیلیان مایکلز مربی بدنسازی برنامه ی تلویزیونی بزرگترین بازنده، یکی از داستان های الهام بخش دوران کودکی اش را با من در میانگذاشت : « وقتی بچه بودم، مادرم یکی از این بازی های شکار تخم مرغ رنگی روز عید پاک را برایم راه انداخته بود . من اطراف خانه می گشتم و وقتی به تخم مرغ های پنهان شده نزدیک می شدم، می گفت: اوه، گرم شدی . وقتی به آنها خیلی نزدیک می شدم، می گفت: اوه، آتش گرفتی و وقتی از تخم مرغها خیلی دور می شدم، می گفت: اوه، سرد شدی، داری یخ می زنی . من به شرکت کنندگان مسابقه یاد می دهم که به صورت لحظه به لحظه درباره ی خوشبختی و هدف نهایی شان فکر کنند؛ اینکه چگونه هر انتخاب شان و هر تصمیمی که در این لحظه می گیرند، آنها را به هدف نهایی شان نزدیک تر می کند یا از آن دورشان می کند » . از آنجایی که همه ی دستاوردهای شما، نتیجه ی انتخاب های لحظه به لحظه ی شماست، با تغییر این انتخاب ها، قدرتی باورنکردنی برای تغییر زندگی تان خواهید داشت . انتخاب های شما گام به گام و روز به روز، اقدامات تان را شکل می دهند تا وقتی که آنها به عادت هایتان تبدیل می شوند؛ تکرار، آنها را دائمی و همیشگی می کند . شکست خوردن یک عادت است، پیروز شدن هم همین طور . حالا بیایید عادت های برنده شدن را دائم در زندگی تان تزریق کنید . عادت های مخرب را حذف کنید و عادت های مثبتی را که نیاز دارید، ایجاد کنید و در این صورت می توانید زندگی تان را به هر مسیری که آرزویش را دارید، هدایت کنید؛ به گستره ی بزرگ ترین تصورات تان .
اجازه دهید به شما نشان دهم که چگونه..."</string>
    <string name="s2_15">"خلاصه ی گام های عملی
در زندگی تان با کدام جنبه، شخص یا شرایط، بیشترین مشکل را دارید؟ شروع کنید به یادداشت کردن تمام جنبه های آن وضعیت که به خاطرشان سپاسگزار هستید . از هر چیزی که قدردانی شما از آن شرایط را تقویت می کند و افزایش می دهد، فهرستی تهیه کنید
 در کدام جنبه از زندگیتان، 100 درصد مسئولیت موفقیت یا شکست  وضع موجودتان را نمی پذیرید؟ سه کاری را یادداشت کنید که قبلاً باید انجام داده اید و همه چیز را خراب کرده اید . سه کاری را یادداشت کنید که قبلاً باید انجام می دادید ولی انجام نداده اید . سه اتفاقی را بنویسید که برایتان رخ داد و شما به درستی واکنش نشان ندادید . سه کاری را یادداشت کنید که هم اکنون می توانید انجام دادن اش را شروع کنید و با انجام شان، مسئولیت نتایج زندگی تان را در دست بگیرید .
در یکی از جنبه های زندگی تان که می خواهید آنرا بهتر درک کنید مثل درآمد، تغذیه، تناسب اندام، درک دیگران، تربیت فرزندان و ... شروع به ثبت و پیگیری حداقل یکی از رفتارهای تان کنید"</string>
    <string name="textview">TextView</string>
    <string name="close">close</string>
    <string name="open">open</string>

</resources>